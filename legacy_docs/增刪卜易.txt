增刪卜易
野鶴老人 著
楚江李  坦我平鑒定
湖南李文輝覺子增刪男婿陳文吉茂生茹芝山秀仝校


增刪卜易序

野鶴曰：卜易之道，乃伏羲、文王、周公、孔子四大聖人之心法也。得其精者可以參天量地；粗知其理亦可趨吉避凶。凡學蔔者可以深求，亦可淺學。淺學者只要先學裝卦，知道動變及卦之六沖，卦變六沖看熟用神章中占何人占何事以何爻為用神；再看何為旬空、月破及春夏秋冬四時衰旺、生克沖刑即知決斷禍福。

假令占功名者得旺官持世，或動爻作官星生合世爻，求名如拾芥耳。倘遇子孫持世，或子孫動於卦中，不拘占入場占升遷悉如水中撈月。占求財若得財星持世，或日月動爻作子孫生合世爻，或官鬼持世財動生之，或父母持世財動克之世，皆許求財之易如摘枝耳。若遇兄弟持世及兄弟爻動于卦中，或世臨旬空月破，何異緣木求魚。

如占一年月令現任官者，宜官星持世，財動生之，皆許吉慶。若遇官鬼相克，日月動爻作子孫沖克世爻，或作官鬼沖克世爻，或世空世、官破官空，或世動化回頭克及子孫持世皆為凶兆。

士民而占流年者，最喜財爻及子孫爻持世，管許一歲亨通。若遇官鬼持世，得日月動爻作財星生合世爻者，必見災非。倘世破世空及鬼動克世多見凶災。兄動克世，口舌破財。

以上官府士民占流年者，合世之月則吉，沖世之月則凶。皆不宜世爻變鬼及化回頭之克定見凶危。又不宜財動化父，父化財爻，鬼化父母必有長上之災。弟兄變鬼，鬼變弟兄，防手足之厄。財化鬼，鬼化財，財化兄，兄化財，主傷克妻妾婢僕。子化鬼，鬼化子，父化子，子化父，小口有傷。青龍天喜持世生世而有喜。虎鬼發動主孝服。騰蛇朱雀臨兄，鬼動而克世者，須防口舌。玄武臨兄，鬼動而克世者，防賊盜及陰人。

如占避訟防非、仇人為害及行江漂海、深入險地旅店孤眠，窮鄉僻壤，投寺宿廟，或營中貿易，錯買盜物，或見鄰家火起，或聞瘟疫流行，防虎狼，防盜寇，或夜行早起，或險偷關，或已入是非之場，心憂禍患，或欲管閒事，恐惹災非，或人病家以防沾染，或誤服毒物恐致傷生，或已定重罪而盼郝，或已得險病病而防危，或問此物此藥可以服否，或問歹人烈馬傷害我否，凡遇一切防火慮患者，但得子孫持世及子孫動於卦中，或世動變出子孫，或世動化回頭相生，或官鬼動以相生，即使身坐虎口，管許安如泰山，唯忌官鬼持世，憂疑不解。鬼克世災禍必侵。世動化鬼及化回頭克者，禍已及身，避之不及，唯世爻空者無憂，世爻破者不利。
占病者如自占病，若得世爻旺相或日月動爻生合世爻，或子孫持世，或子孫動於卦中，不拘久病近病，或求神或服藥，立保安康。近病者世值旬空或世動化空，或卦逢六沖及卦變六沖，不須服藥，即許安痊。久病者官鬼持世，遇休囚，或遇日月動爻克世，或值旬空月破，世動化空化破或卦逢六沖，卦變六沖，或世動化鬼及化回頭克者，速宜救治，遲者扁鵲難醫。

占父母病以父母爻為用神。若得父爻旺相，或日月動爻生父母，或父動化旺，不拘久病近病，求神服藥立見安寧，近病者父爻值旬空，父動化空，或卦逢六沖，不藥而痊。久病者父爻值旬空月破，父動化空、化破，父動化財，財化父母，卦逢六沖，卦變六沖，或父爻休囚又出被日月動爻沖克，為子者須宜急急求醫，親嘗湯，勿遠離也。

占兄弟病者，若得兄爻旺相，或臨日月動爻相生，或動化旺化生，不拘病之遠近，立許全安。近病者，兄爻值旬空及動而化空，卦逢六沖，服藥即愈。久病者兄爻值旬空月破及動而化空化破，卦逢六沖，卦變六沖，兄動化鬼，鬼動化兄，或兄爻休囚被日月動爻沖克，急急服藥求神，遲則難調理。

占子孫病者，子孫爻旺相，或臨日月，或日月動爻生合，或子孫爻化回頭生，化旺，不拘病之新久，服藥求神即愈，近病者子孫爻值旬空及動而化空，卦逢六沖，卦變六沖，不藥而愈，出痘者不宜六沖，久病者子孫逢旬空月破及動而化空化破，卦逢六沖，卦變六沖，子孫動而化鬼，鬼化子孫，父化子，子化父及日月動爻沖克者，速宜服藥，心則難於治矣。

占妻妾病者，以財爻為用神，財爻旺相或臨日月，或日月動爻相生，或財爻化子孫及化帝旺者，不拘久病近病，治之即愈，近病者妻財逢旬空及動而化空，或爻逢六沖，卦變六沖，何須服藥，即許災除。久病者財爻逢旬空月破及動而化空化破，卦逢六沖，卦變六沖，或財動化鬼，鬼化財爻，兄動化財，財化兄弟，名醫亦難取效。

凡占三黨六親及官長、師生、婢僕諸人之病，皆于用神章內以取用神。

占朋友、外人以應爻為用神，理之常也，往往多有不驗者何也？疑因不甚關切，不誠之故耳。 

野鶴曰：客有問於予曰："據爾之言，占卜極易事也，即如占功名得旺官持世以成名，子孫持世而失望。占疾病近病逢沖逢空，不藥而愈；外病逢沖逢空靈丹莫救。如若得此，顯然者自是不難知矣。倘占疾病不逢六沖，用神不遇旬空，旺不旺而衰不衰，凶不凶而吉不吉。又如占功名，官與子孫皆不持世，六爻亂動，財父同興，何以決之？"予曰：爾若垂廉賣蔔，每日數蔔之占，未必盡得顯而易見之卦，凶中藏吉,吉處藏凶者有之，必須奧理深求，細心參悟，爾欲自知趨避者，必然卦不亂占，心無雜念，每遇一事，即刻蔔之，神不欺人。如若間有卦之恍惚，次早潔誠再蔔，再遇恍惚，還可再卜，自然回應，只不可心懷兩事而占，一念至誠則應，若占兩三事者，則不靈也。又如占疾病更容易耳，一人有病，一家俱可代占，但有一卦爻逢六沖或卦變六沖，或用神值旬空或用神動而化空者即愈，久病逢此者難治。又如防災慮患，但得子孫持世，便與霹靂同居，管許安然無恙，有何難耶？客曰：再佔有瀆之，不敢再三，何敢連占幾日？予曰：因此一語，誤盡卜卦之人，豈不聞三人占聽二人之言，一事既可三處而占，何妨再占？然亦有不可再瀆者，以此一事一刻而再占也，須于次日再蔔可也。又有連日亦不可再瀆者，如占功名，已得子孫持世，我心不悅，必欲求其官鬼持世而後已，此則謂之再三瀆也。然予亦有見其再三瀆者，未見神之不應也，予因少年複功名占過七次，竟有六次而得子孫持世，此乃神不厭我多問而屢報也。又有厭予多問者，如我問求財卦已明，現有財我心知矣，我再問之神不告矣，而又以我未占之事告我也。如一日占求財，旺財持世，是我明知辰日得財，次日再占一卦，果於辰日得財否？卦得申金兄動而不得，是何說耶？及到辰日得財，至申日因他事而破財。而悟辰日之得財，次日而再問之，神不告矣，報我申日而破財也。故知再三瀆者，神亦不見責而又報我未問之事也，此事極多。予著此書傳後賢之秘法者，無他法也，教學者凡遇卦之恍惚，心若未明，多占無礙，倘卦中已明現，不可再瀆。至於占病者，一人有病，一家俱可代占，自有顯然之卦，再者遇事即占，乘此心而未亂，不可多積事情於心，事多心亂即非一念之誠也。教其深學蔔者，後有分占之法及予所辟諸書之謬，宜細味之，此皆予四十餘年須臾不離以得之也，實先賢之所未傳。須宜通前徹尾，細心詳悟，自然巧奪天工，參天地之化育，測鬼神之隱微而不難矣！





錄入者言
學易久了，覺得占卜，只是一種分析問題、解決問題的方法。命定者，吾不信也。 “易為君子謀”，日常生活，常常要作出些推斷分析，由於條件的限制，大部分依據的是假設和不齊全的資料，準確性是很低的，占卜或者可以對此有所幫助。
《增刪卜易》乃野鶴老人一生心血，注重實用性，極少模棱兩可的浮泛之語。初學讀之可以入門，入門讀之可以精通。依之而行，雖不能如其他人般由一卦得出一二十條方方面面天上地下無所不包的斷語，然卻一針見血，單刀直入，關鍵問題，百試百靈，對於解決實際問題極有幫助。
手頭上有兩個版本的《增刪卜易》，一本文言，是地攤版，錯謬百出。一本白話，翻譯得一塌糊塗。每次閱讀都要兩本書對照，猜測詞意。遂決定一次性全部整理出來，時間倉促，並未仔細校對，錯漏應該不少，讀者諸君，如有善本，發現錯誤，煩請告知：不勝感激。


 
目    錄
卷之一
八卦章第—…………………………………………………………………（8）
卦象圖第二…………………………………………………………………（8）
八宮章第三…………………………………………………………………（9）
渾天甲子章第四……………………………………………………………（17）
六親歌章第五………………………………………………………………（17）
世應章第六…………………………………………………………………（18）
動變章第七…………………………………………………………………（18）
用神章第八…………………………………………………………………（18）
用神、元神、忌神、仇神章第九…………………………………………（19）
元神、忌神、衰旺章第十—………………………………………………（19）
五行相生章第十—…………………………………………………………（20）
五行相克章第十二—………………………………………………………（20）
克處逢生章第十三…………………………………………………………（21）
動靜生克章第十四…………………………………………………………（21）
動變靜生克沖合章第十五…………………………………………………（22）
四時旺相章第又十五………………………………………………………（22）
月將章第十六………………………………………………………………（22）
日辰章第十七………………………………………………………………（25）
六神章第十八………………………………………………………………（26）
六合章第十九………………………………………………………………（26）
六沖章第二十………………………………………………………………（28）
三刑章第二十一……………………………………………………………（30）
暗動章第二十二……………………………………………………………（30）
動散章第二十三……………………………………………………………（30）
卦變生克墓絕章第二十四…………………………………………………（31）
反伏章第二十五……………………………………………………………（31）
旬空章第二十六……………………………………………………………（33）
生旺墓絕章第又二十六……………………………………………………（34）
各門類題頭總注章第又二十六……………………………………………（35）
各門類應期總注章第又二十六……………………………………………（35）
歸魂游魂章第又二十六……………………………………………………（36）
卷之二
月破章第二十七……………………………………………………………（37）
飛伏神章第二十八…………………………………………………………（39）
進退章第二十九……………………………………………………………（42）
隨鬼入墓章第三十…………………………………………………………（47）
獨發章第三十一……………………………………………………………（49）
兩現章第三十二……………………………………………………………（50）
星煞章第三十三……………………………………………………………（51）
增刪黃金策千金賦章第三十四……………………………………………（52）
天時章第三十五……………………………………………………………（69）
卷之三
身命章第三十六……………………………………………………………（79）
終身財福章第三十七………………………………………………………（79）
終身功名有無章第三十八…………………………………………………（85）
壽元章第三十九……………………………………………………………（86）
趨避章第四十………………………………………………………………（87）
父母壽元章第四十…………………………………………………………（91）
兄弟章第四十二……………………………………………………………（92）
夫婦章第四十三……………………………………………………………（93）
子嗣章第四十四……………………………………………………………（94）
學業章第四十五……………………………………………………………（96）
治經章第四十六……………………………………………………………（97）
延師章第四十七……………………………………………………………（97）
求名章第四十八……………………………………………………………（98）
童試章第四十九……………………………………………………………（98）
歲科考章第五十……………………………………………………………（99）
增廩章第五十—……………………………………………………………（99）
考遺才章第五十二…………………………………………………………（100）
發案掛榜章第五十三………………………………………………………（100）
庭試章第五十四……………………………………………………………（100）
鄉試會試章第五十五………………………………………………………（100）
升選候補章又第五十五……………………………………………………（102）
升選何方章第五十六………………………………………………………（104）
在任吉凶章第五十七………………………………………………………（104）
援例章第五十八……………………………………………………………（105）
武試章第五十九……………………………………………………………（106）
投麾效用入武從軍章第六十………………………………………………（106）
署印謀差章第六十—………………………………………………………（106）
面聖書，叩閽獻策條陳劾奉章第六十二…………………………………（106）
養親告病辭官章第六十三…………………………………………………（108）
修陵修河，一切營造公務防患章第六十四………………………………（108）
憎官道紀、醫官、雜職、陰陽寺官章第六十五…………………………（109）
功名到何品級章第六十六…………………………………………………（109）
子占父功名章第六十七……………………………………………………（109）
求財章第六十八……………………………………………………………（110）
卷之四
謁貴求財章第六十九………………………………………………………（112）
為貴人奔走，效力求財章第七十…………………………………………（112）
開行、開店及各色鋪面章第七十—………………………………………（113）
投行損益章第七十二………………………………………………………（113）
囤貨賣貨章第七十三………………………………………………………（113）
賣貨宜守宜動章第七十四…………………………………………………（114）
往何方賣買章第七十五……………………………………………………（115）
買何貨為吉章第七十六……………………………………………………（115）
借貸章第七十七……………………………………………………………（115）
放債索債章第七十八………………………………………………………（116）
買賣六畜第七十九…………………………………………………………（116）
博奕章第八十………………………………………………………………（116）
請會搖會章第八十—………………………………………………………（116）
行險求財章第八十二………………………………………………………（117）
婚姻章第又八十二…………………………………………………………（117）
此婚子嗣有無章第八十三…………………………………………………（119）
此婚有宜於父母否章第八十四……………………………………………（120）
納寵章第八十五……………………………………………………………（120）
娶離婦跳娼婦章第八十六…………………………………………………（120）
胎孕章第八十七……………………………………………………………（120）
問產婦安否章第八十八……………………………………………………（121）
產期章第八十九……………………………………………………………（121）
嬰童否泰章第九十…………………………………………………………（121）
出行章第九十—……………………………………………………………（121）
舟行章第九十二……………………………………………………………（122）
同舟共行第九十三…………………………………………………………（122）
行人章第九十四……………………………………………………………（122）
防非避訟章第九十五………………………………………………………（124）
爭竟章第九十六……………………………………………………………（124）
興詞舉訟章第九十七………………………………………………………（124）
已定重罪章第九十八………………………………………………………（125）
疾病章第九十九……………………………………………………………（125）
痘疹章第一百………………………………………………………………（126）
病源章第一百零—…………………………………………………………（126）
鬼神章第一百零二…………………………………………………………（127）
延醫章第一百零三…………………………………………………………（127）
醫卜往治章第一百零四……………………………………………………（128）
家宅章第一百零五…………………………………………………………（131）
蓋造買宅章第一百零六……………………………………………………（132）
創造宮室章第一百零七……………………………………………………（132）
修方動土章第一百零八……………………………………………………（132）
遷居過火章第一百零九……………………………………………………（133）
歸宅入火章第一百一十……………………………………………………（133）
入宅六親吉凶章第一百一十—……………………………………………（133）
馬房豬圈章第一百一十二…………………………………………………（133）
舊宅章第一百一十三………………………………………………………（134）
同居章第一百一十四………………………………………………………（135）
蓋造官衙章第一百一十五…………………………………………………（136）
占衙宅章第一百一十六……………………………………………………（136）
蓋造寺院章第一百一十七…………………………………………………（136）
塋葬章第一百一十八………………………………………………………（137）
尋地章第一百一十九………………………………………………………（137）
占地形勢章第一百二十……………………………………………………（138）
卜得地於何時章第一百二十—……………………………………………（139）
得地於何方章第一百二十二………………………………………………（139）
占地師章第一百二十三—…………………………………………………（139）
點穴章第一百二十四………………………………………………………（140）
謀地偷葬章第一百二十五…………………………………………………（140）
祖塋舊塚章第一百二十六…………………………………………………（140）
因何事所傷章第一百二十七………………………………………………（141）
修補秘法章第一百二十八…………………………………………………（141）
再占修補吉凶章第一百二十九……………………………………………（141）
新亡附葬祖塋章第一百三十………………………………………………（142）
 
增刪卜易卷之一
野  鶴  老  人  著
楚江李  坦我平鑒定
湖南李文輝覺子增刪男婿陳文吉茂生茹芝山秀仝校
八卦章第一
乾為父、震為長男、坎為中男、艮為少男
坤為母、巽為長女、離為中女、兌為少女
卦象圖第二
    乾三連“三”連得三爻俱是單，為乾卦。(一點為單)
    坤三斷“三三”連得三爻俱是拆，為坤卦。(兩點為拆)
    震仰孟“＝：”初爻單，二爻、三爻俱是拆，為震卦。
    艮覆碗“＝：”初爻、二爻俱是拆，三爻單，為艮卦。
    離中虛“一一”初爻單、二爻拆、三爻單，為離卦。
    坎中滿“一”初爻拆、二爻單、三爻拆，為坎卦。
    兌上缺“二”初爻、二爻俱是單．三爻拆，為兌卦。
    巽下斷“一一”初爻拆，二爻、三爻俱是單，為巽卦。
占卦法：
占卦時．首先將三個銅錢平入於手心，兩手合扣，問事之人要集中意念，腦子只准專想所要預測之事，反覆搖動手中銅錢，然後將銅錢擲於盤中，看銅錢的背和字的情況。
    一個背，兩個字，稱作“單”．畫乍“  ′ ”為少陽。
    兩個背，一個字，稱作“拆”，畫作“  ″ ”為少陰。
    三個背，沒有字，稱阼“重”，畫作“O”為老陽，是變爻。
    三個字，沒有背，稱作“交”，畫作“X”為老陰，是變爻。
共搖六次，第一次為初爻，畫在卦的最下面，依次上升，第六次為第六爻，畫在卦的最上邊。如遇有X、O，再畫出變卦來。
現搖一卦為例：
第一次搖得一背，畫作 ′；二次得兩背，畫作 ″；三次得三背，畫作“O”；四次得三字，畫作“X”；五次得三背，畫作“O”；六次得兩背，畫作 ″；畫法如下。
            六爻    ′
上三爻為外卦五爻    O
            四爻    X
坎為水
            三爻    O
下三爻為內卦二爻    ″
            初爻    ′
    離為火    
即得水火既濟卦。
初學點卦時，見到一點，二點容易理解，見到O、X時，可能一時不明白符號的意義，須要細心、慢想。現以上卦為例，把前卦第三爻“O’改為“  ′ ’，成為離中虛卦，為內卦。把第四爻“X”改作“  ″ ”，第五爻‘O”又改作“  ′ ”，成為坎中滿卦，為外卦。因為離卦為火，坎卦為水，所以此卦成為水火既濟。因為點卦時，由下至上，排卦名時，是由上往下排，此卦上卦為坎，為水，下卦為離，為火，所以此卦卦名為水火既濟卦。
再排一卦；
    第一次得兩背為“拆”，畫作“  ″ ”，二次得三背為“重”，畫作“O”，三次得兩背為“拆”，畫作“  ″ ”，四次得一背為“單”，畫作“  ′ ”，五次得三了為“交”，畫作“X”，六次得—背為“單”，畫作“  ′ ”。
    ′
    X
    ′
    ″
    O
    ″
    上三爻外卦“爻”仍算兩點，即是離中虛，離為火，下三爻內卦“O”仍第一點，既是坎中滿。坎為水，火在上水在下，卦名為火水未濟。
八宮六十四卦卦名：
乾宮八卦：(俱屬金)
乾為天、天風姤、天山遁、天地否、風地觀、山地剝、火地晉、火天大有。
坎宮八卦：(俱屬水)
坎為水、水澤節、水雷屯、水火既濟、澤火革、雷火豐、地火明夷、地水師。
艮宮八卦：(屬土)
艮為山、山火賁、山天大畜、山澤損、火澤睽、天澤履、風澤中孚，風山漸。
震宮八卦：(屬木)
震為雷、雷地豫、雷水解、雷風恒、地風升、水風井、澤風大過，澤雷隨。
巽宮八卦：(屬木)
巽為風、風天小畜、風火家人、風雷益、天雷無妄，火雷噬嗑，山雷頤，山風蠱。
離宮八卦：(屬火)
離為火，火山旅，火風鼎，火水未濟，山水蒙，風水渙，天水訟、天火同人。
坤官八卦：(屬土)
坤為地，地雷複，地澤臨，地天泰，雷天大壯、澤天夬，水天需，水地比。
兌宮八卦：(屬金)
兌為澤，澤水困，澤地萃，澤地咸，水山蹇，地山謙，雷山小過，雷澤歸妹。
八宮圖第三
八卦各宮全圖：(初學點卦，不會裝卦者，須裝照此全圖裝拼、應五行)。




乾宮八卦屬金
    乾為天     		天風姤    			天山遁
    父母戌土′世    	父母戌土′    		父母戌土′
    兄弟中金′      	兄弟申金′    		兄弟申金′應
    官鬼午火′      	官鬼午火′應    	官鬼午火′    
    父母辰士′應    	兄弟酉金′    		兄弟申金′
    妻財寅木′      	子孫亥水′       	官鬼午火″世
    子孫子水′      	父母丑土″世     	父母辰土″
    天地否    			風地觀    			山地剝
    父母戌土′應     	妻財卯木′    		妻財寅木′
    兄弟申金′    	   	官鬼巳火′    		子孫子水″世
    官鬼午火′       	父母未土″世    	父母戌土″   
    妻財卯木″世    	妻財卯木″    		妻財卯木″
    官鬼巳火″      	官鬼巳火″    		官鬼巳火″應
    父母未土″      	父母未土″應    	父母未土″
    火地晉    			火天大有
    官鬼巳火′    		官鬼巳火′應
    父母未土″    		父母未土″
    兄弟酉金′世    	兄弟酉金′
    妻財卯木″    		父母辰土′世
    官鬼巳火″    		妻財寅木′
    父母未土″應    	子孫子水′
兌宮八卦屬金
    兌為澤     		澤水困     		澤地萃
    父母來土、、世  	父母未土、、		父母未土、、
    兄弟酉金、			兄弟酉金、			兄弟酉金、應
    子孫亥水；			子孫亥水、應   	子孫亥水、
    父母丑土、、應  	官鬼午火、、		妻財卯木、、
    妻財卯木、			父母辰土、			官鬼巳火、、世
    官鬼巳火、			妻財卯木、、世  	父母未土、、
    澤山咸      		水山蹇      		地山謙
    父母未土、、應  	子孫子水、、		兄弟酉金、、
    兄弟酉金、			父母戌土、			子孫亥水、、世
    子孫亥水、			兄弟申金、、世  	父母丑土、、
    兄弟申金、世   	兄弟申金、			兄弟申金、
    官鬼午火、、		官鬼午火、、		官鬼午火、、應
    父母辰土、、		父母辰土、、應  	父母辰土、、
     雷山小過     		雷澤歸妹
    父母戌土、、		父母戌土、、應
    兄弟申金、、		兄弟申金、、
    官鬼午火、世   	官鬼午火、
    兄弟申金、			父母丑土、、世
    官鬼午火、、		妻財卯木、
    父母辰土、、應  	官鬼巳火、
離宮八卦屬火
    離為火      		火山旅      		火風鼎
    兄弟巳火、世   	兄弟巳火、			兄弟巳火、
    子孫未土、、		子孫未土、、		子孫未土、、應
    妻財酉金、			妻財酉金、應   	妻財酉金、
    官鬼亥水、應   	妻財申金、			妻財酉金、
    子孫丑土、、		兄弟午火、、		官鬼亥水、世
    父母卯木、			子孫辰土、、世  	子孫丑土、、
    火水未濟     		山水蒙      		風水渙
    兄弟巳火、應  	 	父母寅木、			父母卯木、
    子孫未土、、		官鬼子水、、		兄弟巳火、世
    妻財酉金、			子孫戌土、、世  	子孫未土、、
    兄弟午火、、世  	兄弟午火、、		兄弟午火、、
    子孫辰土、			子孫辰土、			子孫辰土、應
    父母寅木、、		父母寅木、、應  	父母寅木、、
    天水訟      		天火同人
    子孫戌士、			子孫戌土、應
    妻財申金、			妻財申金、
    兄弟午火、世   	兄弟午火、
    兄弟午火、、		官鬼亥水、世
    子孫辰土、			子孫丑土、、
    父母寅木、、應  	父母卯木、
震宮八卦屬木
    震為雷    			雷地豫    			雷水解
    妻財戌士、、世  	妻財戌土、、		妻財戌土、、
    官鬼申金、、		官鬼申金、、		官鬼申金、、應
    子孫午火     		子孫午火、應   	子孫午火、
    妻財辰土、、應  	兄弟卯木、、		子孫午火、．
    兄弟寅木、、		子孫巳火、、		妻財辰士、世
    父母子水、			妻財未土、、世  	兄弟寅木、、
    雷風恒     		地風升      		水風井
    妻財戌土、、應  	官鬼酉金、、		父母子水、、
    官鬼申金、、		父母亥水、、		妻財戌土、世
    子孫午火、			妻則丑土、、世  	官鬼申金、、
    官鬼酉金、世  		官鬼酉金、			官鬼酉金、
    父母亥水、			父母亥水、			父母亥水、應
    妻財丑土、、		妻財丑土、、應  	妻財丑土、、
    澤風大過     		澤雷隨
    妻財未土、、		妻財未土、、應
    官鬼酉金、			官鬼酉金、
    父母亥水、世   	父母亥水、
    官鬼酉金、			妻財辰士、、世
    父母亥水、			兄弟寅木、、
    妻財丑土、、應  	父母子水、
巽宮八卦屬木
    巽為風      		風天小畜     		風火家人
    兄弟卯木、世   	兄弟卯木、			兄弟卯木、
    子孫巳火、			子孫巳火、			子孫巳火、應
    妻財未土、、		妻財未土、、應  	妻財未土、、
    官鬼酉金、應   	妻財辰土、			父母亥水、
    父母亥水、			兄弟寅木、			妻財丑土、、世
    妻財丑土、、		父母子水、世   	兄弟卯木、
    風雷益      		天雷無妄     		火雷噬嗑
    兄弟卯木、應   	妻財戌土、			子孫巳火、
    子孫巳火、			官鬼申金、			妻財未土、、世
    妻財未土、、		子孫午火、世   	官鬼酉金、
    妻財辰土、、世  	妻財辰土、、		妻財辰土、、
    兄弟寅木、、		兄弟寅木、、		兄弟寅木、、應
    父母子水、			父母子水、應   	父母子水、
    山雷顧      		山風蠱
    兄弟寅木、			兄弟寅木、應
    父母子水、、		父母子水、、
    妻財戌土、、世  	妻財戌土、、
    妻財辰土、、		官鬼酉金、世
    兄弟寅木、、		父母亥水、
    父母子水、應   	妻財丑土、、
坎宮八卦屬水
    坎為水      		水澤節      		水雷屯
    兄弟子水、、世  	兄弟子水、、		兄弟子水、、
    官鬼戌土、			官鬼戌土、			官鬼戌土、應
    父母申金、、		父母申金、、應  	父母申金、、
    妻財午火、、應  	官鬼丑土、、		官鬼辰土、、
    官鬼辰土、			子孫卯木、			子孫寅木、、世
    子孫寅木、、		妻財巳火、世   	兄弟子水、
    水火既濟     		澤火革      		雷火豐
    兄弟子水、、應  	官鬼未土、、		官鬼戌土、、
    官鬼戌土、			父母酉金、			父母申金、、世
    父母申金、、		兄弟亥水、世   	妻財午火、
    兄弟亥水、世   	兄弟亥水、			兄弟亥水、
    官鬼丑土、、		官鬼丑土、、		官鬼丑土、、應
    子孫卯木、			子孫卯木、應   	子孫卯木、
    地火明夷    		地水師
    父母酉金、、		父母酉金、、應
    兄弟亥水、、		兄弟亥水、、
    官鬼丑土、、世  	官鬼丑土、、
    兄弟亥水、			妻財午火、、世
    官鬼丑土、、		官鬼辰土、
    子孫卯木、應   	子孫寅木、、
艮宮八卦屬土
    艮為山      		山火賁      		山天大畜
    官鬼寅木、世   	官鬼寅木、			官鬼寅木、
    妻財子水、、		妻財子水、、		妻財子水、、應
    兄弟戌土、、		兄弟戌土、、應  	兄弟戌土、、
    子孫申金、應   	妻財亥水、			兄弟辰土、
    父母午火、、		兄弟丑土、、		官鬼寅木、世
    兄弟辰土、、		官鬼卯木、世   	妻財子水、
    山澤損      		火澤睽      		天澤履
    官鬼寅木、應   	父母巳火、			兄弟戌土、
    妻財子水、、		兄弟未土、、		子孫申金、世
    兄弟戌土、、		子孫酉金、世   	父母午火、
    兄弟丑土、、世  	兄弟丑土、、		兄弟丑土、、
    官鬼卯木、			官鬼卯木、			官鬼卯木、應
    父母巳火、			父母巳火、應   	父母巳火、
    風澤中孚     		風山漸
    官鬼卯木、			官鬼卯木、應
    父母巳火、			父母巳火、
    兄弟未土、、世  	兄弟未土、、
    兄弟丑土、、		子孫申金、世
    官鬼卯木、			父母午火、、
    父母巳火、應   	兄弟辰土、、
坤宮八卦屬土
  坤為地     			地雷複     			 地澤臨
  子孫酉金、、世  		子孫酉金、、			子孫酉金、、
  妻財亥水、、			妻財亥水、、			妻財亥水、、應
  兄弟丑土、、			兄弟丑土、、應  		兄弟丑土、、
  官鬼卯木、、應  		兄弟辰土、、			兄弟丑土、、
  父母巳火、、			官鬼寅木、、			官鬼卯木、世
  兄弟未土、、			妻財子水、世   		父母巳火、
  地天泰   				雷天大壯   			澤天夬
  子孫酉金、、應  		兄弟戌土、、			兄弟未土、、
  妻財亥水．．			子孫申金、、			子孫酉金、世
  兄弟丑土、、			父母午火、世  			妻財亥水
  兄弟辰士、世   		兄弟辰土、				兄弟辰土、
  官鬼寅木、			官鬼寅木、				官鬼寅木、應
  妻財子水、			妻財子水、應   		妻財子水、
  水天需				水地比
  妻財子水、、			妻財子水、、應
  兄弟戌土、			兄弟戌土、
  子孫申金、、世  		子孫申金、、
  兄弟辰土、			官鬼卯木、、世
  官鬼寅木、			父母巳火、、
  妻財子水、應   		兄弟未土、、
當年有一朋友宦游之時，野鶴老人以此全圖相送，友說：我不知五行焉能斷卦？答曰：先學點卦，點出卦象看是何卦，即出全圖內尋出此卦，照樣裝排“世”“應”“五行”“六親”，不用念卦畫，不知五行生克之理，亦能決斷四宗大事，不管卦中動與不動即照此圖內單看世爻。
 如占防憂慮患者，若得子孫持世無憂，官鬼持世憂疑難解，須加意防之。占功名者若得官鬼持世即許成名，子孫持世且待時。占求財妻財持世者必得，兄弟持世者難求。占病者若得六沖卦近病不藥而愈，久病妙藥難調。
友問：何以謂之子孫持世?
  答：子孫與世字同在一爻者即是子孫持世．倘得官鬼與世字同在一爻者即是官鬼持世，其餘兄弟、妻財持世皆由此說。
或問：何謂六沖卦?答：六沖卦者乾為天、坎為水、艮為山、震為雷、巽為風、離為火、坤為地、兌為澤，此八宮第一卦皆是六沖卦，再者天雷無妄、雷天大壯也是六沖卦一共十卦，其餘不是。
或問：求官者若得官鬼持世，求名必成，求財者得妻財持世，求財必得，倘若官鬼爻與妻財爻或值旬空月破或被卦中子孫發動以傷官，兄弟發動以傷財，雖遇官鬼持世、妻財持世有何益也。答：你知五行之理，神早知之，所得之卦，若非凶中藏吉，定是吉中藏凶．此乃神聖引人以知其奧，自然要看旬空、月破，生克、沖刑，今吾友不知五行之理，神亦早知，如若求名，禱於神曰：功名若成，賜我於官鬼持世。倘若無望，賜我子孫持世。如占防憂患，禱於神曰：目下若有禍者，卦得官鬼持世，若能免禍逃災者，賜我於子孫持世．所得之卦自然顯而易見，若有隱微者即是神變欺人，何以為神？況我作此一段簡易之法，單欲教其全不知五行之理者學會點卦，即照全圖裝排就知決斷四宗大事。倘若稍知五行之理者，不可以此為法，務必細讀此書卷後何謂空而不空，破而不破，何為墓而不墓，絕而不絕。何為真反吟假反吟，何謂進不進．退不退，何為回頭克者生，何為回頭克者死。何處可看用神，何處不看用神，何為占此而應彼，何為占遠而應近，何為得其法者百占百靈，何為不得其法者百占不驗．伺為元神不生用神，何為忌神無力能害用神．何處辟諸占者之謬，何處增巧驗之奇。細觀種種秘法，方能決事如神。
又問：假令占防災、慮、患，若得子孫持世自是無憂，若得官鬼持世驚恐必見，若卦中並不現者何以決之?
 答：一卦不見再占一卦，再若不見他日又占，昔人泥其不敢再占，所以無法。我見易經有：“三人占聽二人之言。”古人一事既可決於三處，今人何妨再占，餘生平以來稍得其奧者全賴多占之力也，事之緩者，遲遲再占，事急者歇歇又占。不管早晚，不必焚香。深更半夜亦可占之。只要單為此事而占，不可又占他事，但有心懷兩三事而占卦者，非一念之誠，決無靈驗。假令占功名或是官鬼持世，或是子孫持世，得其一者得失已知．不必占矣，不必厭其子孫持世，務求其官鬼持世而後已，此非理也。如占求財或是妻財持世或是兄弟持世，得其一者則止，不必再占。倘一事而與眾人同其禍福者，各占一卦決之更易。即如行舟遇暴風，家中防火燭，人人俱可占之。
 但有一卦若得子孫持世皆同無患。又如占疾病，病人自占，若不得六沖卦者一家俱可代占，但有一人得六沖之卦，或系近病或系久病吉凶合了然矣?
世人凡有疑難，開口則說求神問卜。可見欲知未來之吉凶，除蔔之外，無他矣。我習周易有年，所蔔之事，感應之理，就如神聖開口說話。真令人毛骨悚然。因而不知周易之妙，不念卦書，不得不送此秘訣，試去行之，覓見其靈，從此自肯念書學蔔，此法甚善。你亦可以傳人縉紳、士民、行商、坐賈，無人不可。不用須要全不知五行生克之人方用此法，倘若稍知五行者，神必現隱微之卦，須要先念渾天甲子、六親歌，占出卦來會裝五行六采。再學變動，卦中必有動爻，動則必變。即知動變然後再看用神、元神、忌神，知此者即如入周易之門也。再看四時旺相章、五行相生相剋章、五行相沖相合章、旬空月破生旺墓絕章，又如進周易之堂也。再看後卷各門各類占何事以何法斷之，漸漸由淺入深，以得其奧，不須半載工夫，得餘數十年之真學也。今餘先點一卦，教爾學看用神及五行生克旺衰之理。
凡問事先寫年月日辰，再照六神章中寫出六神然後占卦。
即如占得乾為天卦
父母戌土′世              
兄弟申金′                
官鬼午火′                
父母辰土′應              
妻財寅木′                
子孫子水′                
自占吉凶者以世爻為用神，此卦世臨戌土，即以此戌土自己之身。宜於旺相，最怕休囚。宜逢巳午之火相生，忌寅卯之木而相克，又不宜世爻落空，更不宜世爻臨月破。此世爻戌土有四處生克沖合。
1、月建能生克沖合：
此卦世爻戌土如在寅卯月占卦，被寅卯之木傷克，即為世爻受傷。自占吉凶者謂之休囚不利。若在辰月占卦，辰沖戌土，戌為月破，此謂之世爻逢月破，即如自己身子如破格也，百無所為。若在巳午月占卦，巳午之火乃是官鬼，能生戌土，謂之火旺土相，世爻逢旺相，諸事可為。若在未丑月占卦，此兩月土旺之時亦能幫扶戌土，此世爻戌土亦謂之旺相，亦以為吉。若在戌月占卦，世爻戌土而為月建，此旺相以當時也，自占吉凶，諸事享通。若在申、酉，亥、子月占卦此戌土皆為洩氣之時，謂之世爻休囚無力。此謂之月建能生克、沖合世爻戌土之用神也。要知何以謂之用神者，自占吉凶用此世爻為主，不說世爻而曰用神，占父母以父母爻為用神。
2、日辰能生克沖合
此卦世爻戌土，若在寅卯日占卦，寅卯之木能克戌土，此世爻受日辰傷克不利之象。若在辰日占卦，辰沖戌土，謂之世爻暗動。若在巳午日占卦，巳午之火即是官鬼能生戌土。此謂之世爻逢官鬼而生旺，諸事皆吉。若在未丑日占卦，土遇土而幫扶，此戌土亦為得助。若在戌日占卦，謂之世爻臨日建當令得權。若在申酉亥子日占卦，此戌土無克無生。此謂之日建能生克沖合用神也。
3、卦中之動爻能生克沖合。
此卦世爻戌土，倘卦中第二爻寅木發動能克戌土，第四爻午火官鬼發動能生戌土第三爻辰土發動能沖戌土，此謂之卦中之動爻能生、克、沖、合用神。
4、世爻發動變出之爻能回頭生、克、沖、合．
世爻發動，動而必變，變出巳午之火謂之回頭生世。變出寅卯之木謂之回頭克世，變出辰土謂之回頭沖世，變出卯木謂之合世。此謂之用神自動變出之爻能生克沖合用神也。
以上四處若得全來生合用神者，諸占全吉。倘有三處相生一處相克，也以吉斷。若有兩處克兩處生者，須看旺衰。生用神之神旺相者則以吉斷，克用神之神旺相者可以凶推。尚遇三處相克一處相生，若得相生之爻旺相者也可斷為克處逢凶中得解。若值休囚者有生之名無生之實，與四處俱來克者同斷，諸占大凶。
或問：此卦世爻戌土並無變出寅卯巳午之理?
  答：他爻多有變出回頭生克，借此以為法也。
又問：卯木能克戌土又與戌合，還是以之為合還是以之為克? 
  答：五行相合章注解極明。
又問：此卦乾為天，卦中午火作官星，如何午月午日占卦也以午火作官星何也?
答：不拘占得何卦，卦內若以巳午火作官星者，如遇巳午月日占卦，此巳午日也作官星，卦中若以巳午之火作財星者，而巳午月日也作財星，餘仿此。旺相休囚者，四時旺相查之。空破者旬空月破章查之．沖合者五行相合章查之。暗動者在暗動查之。回頭生回頭克者在動變生克章查之。日辰月建者在日辰月建章查之，生克者五行相生，五行相克章查之。生克者五行相生、五行相克章查之。元神者元神章查之。用神、官星者在用神章查之。
占父母者以卦中父母爻為用神。此卦辰、戌兩爻俱是父母，若兩爻俱動或都不發動，擇其旺者為用神。如一爻動者擇其動者為用神。父母即臨辰戌兩爻二土，即以土為父母，宜火相生，怕木相克、忌臨旬空、月破亦有四處生克沖合，但宜生多克少為吉。與前世爻相參看。占室舍、車舟、文章、章奏、都以父母爻為用神，須在用神章細看。占他人者以應爻為用神，此卦用臨辰土，欲其吉者宜四處相生，欲其衰者宜四處沖克。
占兄弟者以兄弟爻為用神。此卦申金兄弟即為此爻，宜土相生，怕火相克，忌臨月破、旬空，也有四處生克，都是多生少克為吉，克多生少為凶。又雲：兄弟爻乃劫財之神。如占弟兄姐妹之否泰者，宜其生旺不宜臨月破旬空。如占妻、妾、婢、僕及財物者宜克多生少。更喜逢空逢破，使其不能劫我之財，克我之妻妾、婢、僕。
占妻、妾、婢、僕及占財物都以妻財爻為用神，此卦寅木妻財就是用神。忌臨旬空月破，宜水相生，怕金相克，也有四處生克，多生少克為吉與前同看。凡占金銀、買賣都以妻財為用神，須在用神章中細看。
占子孫者以子孫爻為用神，此卦子水就是用神。忌臨月破、自空，喜金相生、怕土相克。也有四處生克沖合，宜其克少生多，與前同看。占他事者以子孫爻為用神者，也從用神章查之。
占功名者以官鬼爻為用神，此卦午火官星即為用神。此爻最忌逢空、逢破，怕水相克，宜木相生。也有四處生克與前同看。占鬼崇、妖蘖、亂臣、賊盜都以官鬼爻為用神，須在用神章細看。
以上所論諸事，後卷都有細法。恐爾不得其門而入，寫此以為綱領，引爾入門也。知此綱領再細詳後卷，各章由淺入深，自入佳境。
前八宮全圖都是靜爻，然而卦必有動，動則必變，後篇雖有動變章，恐爾不明，再排一變卦為例，爾宜細詳。卦有“O”變出，“O”為重重為陽，陽動變陰。卦有“X”變出，“X”為交交為陰，陰動變陽。
如得：“澤天夬”變出“天風姤”卦
兄弟未土″    動          兄弟戌土′  
子孫酉金′世              子孫申金′  
妻財亥水′                父母午火′應
兄弟辰土′                子孫酉金′  
官鬼寅木′應              妻財亥水′  
妻財子水′    動          兄弟丑土″世
澤天夬，上三爻外卦乃是兌卦，兌為澤，下三爻內卦乃是乾卦，乾為天，澤在上，天在下，即是澤天夬卦。從全圖內找出澤天夬卦，照樣裝出世應、五行、六親然後再看動爻。上三爻兌卦，第六爻“交”動變出“一”爻，即是兌卦變乾卦為乾為天。下三爻乾卦初爻動“O”變為“一一”爻，即是乾卦變巽卦為巽為風。天在上，風在下即為天風姤卦。在全圖內找出天風姤卦，以姤卦初爻之丑土，寫在前卦初爻發動子水之旁謂之子孫變出丑土。以姤卦第六爻之戌土寫在前卦六爻發動之旁，即是未土變出戌土。餘爻不動不變不必寫出。按六親者姤卦之丑土、戌土原是父母，今俱寫兄弟何也?六親須照前卦而按前卦澤天夬土為兄弟，所以變卦之丑、戌二土也寫兄弟。餘卦仿此。
渾天甲子章第四
   乾在內：子水、寅木，辰土，乾在外：午火、申金，戌土。
    坎在內，寅木、辰土、午火，坎在外，申金、戌土、子水。
    辰在內：辰土、午火，申金，辰在外：戌土、子水、寅木。
    震在內：于水、寅木、辰土，震在外；午火、申金、戌土。
    巽在內：丑土、亥水、酉金，巽在外：未土、巳火、卯木。
    高在內：卯木、丑土、亥水，離在外：酉金、未土、巳火。
    坤在內：未土、巳火，卯木，坤在外：丑土、亥水、酉金。
    兌在內，巳火、卯木、丑土，兌在外：亥水、酉金、未土。
    如得天風姤卦，上三爻是乾卦即乾在外午火申金、戌土
    戌土一
    申金一
    午火一
    酉金一
    亥水一
    丑土
    下三爻是巽卦即巽在．內丑土、亥水、酉金。點卦由下而上，故裝五行也由下而上，餘仿此。
六親歌章第五
乾兌宮金兄、土父、木財、火鬼、水子。乾兌宮八卦都屬金
坎宮水兄、火財、土鬼、金父、木子。坎宮八卦都屬水。
坤艮宮土兄、火父、木鬼、水財、金子。坤艮宮八卦都屬土。
離宮火兄、水鬼、土子、木父，金財。離宮八卦都屬火。
震巽木兄、水父、金鬼、火子、土財。震巽宮八卦都屬木。
如占得乾為天
父母戌土、世
兄弟申金、
官鬼午火、
父母辰土、應
妻財寅木、
子孫一子水、
照乾宮金兄、土父、木財、火鬼、水子、裝之，所以辰、戌土為父母，申金為兄弟，火為官鬼，木是妻財，水是子孫，餘卦仿此。
世應章第六
乾為天“世”在六，天風姤“世”在初，天山遁“世”在二，天地否“世”在三，天地觀“世”在四，山地剝“世”在五，火地晉“世”在四，火天大有“世”退在三。
隔世爻兩位即是應爻，餘卦仿此。
動變章第七
六爻不動則不變，動則必變，“O”為陽動則變“  ″ ”，“X’’為陰動則變“  ′ ”。
如乾卦初爻動則變為巽卦。
    ′      ′
    ′      ′
    O       ″
乾卦上下爻動則變為坎卦
    O      ″
    ′     ′
    O      ″
坤卦中爻動，變為坎卦
    ″      ″
    X       ′
    ″      ″
坤卦中三爻都動變作乾卦
如占得水天需卦變天水訟
妻財子水″    動          兄弟戌土′  
兄弟戌土′                子孫申金′  
子孫申金″世  動          父母午火′世
兄弟辰土′    動          父母午火″  
官鬼寅木′                兄弟辰土′  
妻財子水′應  動          官鬼寅木″應
上三爻坎卦即是坎在外卦申金、戌土、子水，所以四爻申金、五爻戌土、六爻子水。變為乾卦即是乾在外卦午火、申金、戌土所以申金變出午火，子水變出戌土，申爻不動則不變。變出之爻按六親者仍照正卦而推，餘卦仿此。
用神章第八
父母爻：占父母即以卦中之父母爻為神。祖父母伯、叔、姑、姨、父母，凡在我父母之上，或與我父母同輩之親及師長、妻父母、乳釋之父母，三父、人母或僕占主人皆以父母爻為用神。 占天地、城池、牆垣，宅舍、屋宇，舟車、衣服、雨具、綢緞，布匹、章奏、文書及書館文契也以父母爻為用神，物類亦多在變通，一切庇護我身者是也。
官鬼爻：占功名、官府、雷霆鬼神、妻占夫皆以官鬼爻為用神。占亂臣賊盜、邪崇也以官鬼爻為用神，物類亦多，一切拘束我身者是也
兄弟爻：占兄弟、姐妹、族中兄弟、姑姨、妹夫及結拜兄弟都以兄弟爻為用神。兄弟乃同類之人，彼得志則欺淩，見財則奪，所以占財物以此為劫神，占謀事以此為阻神、占妻妾、婢僕以此為刑傷克害之神。占姊丈妹夫以世爻為用神子屢得驗。
妻財爻；占妻妾、婢、僕、役，我驅使之人皆以要財爻為用神。占貨財、珠寶、倉庫一切使用之財物亦以妻財爻為用神
子孫爻；占子孫、占女、女婿、侄、甥、門生凡在我子孫輩中皆以子孫爻為用神。占忠臣、良將、醫藥、僧、道、兵卒皆以子孫爻為用神。占六畜、禽獸亦以子孫爻為用神。子孫福德之神。為制鬼之神、為解憂之神、為剝官之神，諸事見之為喜，獨佔功名者忌之。
用神元神、忌神、仇神章第九
用神，即前各類之用神也。元神，生用神之神即為元神。忌神克用神之爻也。仇神者克元神而生忌神也。
 例：辰月戊申日占父近病，得乾為天變天小畜。
父母戌土′世              妻財卯木′  
兄弟申金′                官鬼巳火′  
官鬼午火′    動          父母未土″應
父母辰土′應              父母辰土′  
妻財寅木′                妻財寅木′  
子孫子水′                子孫子水′世
 一人持此卦而問餘曰：近病逢沖即愈。此卦乃系六沖，但父病之甚，再爾看愈於何日?餘說此卦辰土、未土、戌土、三重父母爻，當擇其旺者而用之，今辰土父母臨月建，即用辰土為用神，目下病重者，乃因申日沖寅木而暗動，木動以克辰土。彼問：卦中午火發動，寅木雖動，不克辰土。餘曰：午火雖動化出未土，午與未合，午未相合不生辰土，所以此辰土單受寅木之克，不得午火之生，故此病體沉重，須待丑日沖去未土而午火無合，其土災退。果於丑日起床。
元神忌神衰旺章第十
元神雖生用神，須要旺相，方可生得用神。元神能生用神者有五：元神旺相或臨日月或日月動爻生扶者一也。元神動化回頭生及化進神者二也。元神長生帝旺於日辰三也。元神與忌神同動四也。元神旺動臨空化空五也。
占以臨空化空為無用，非也。殊不知動不為空，皆應沖空實空之日而有用也。故以為吉能生用神，此五者乃有力之用神也，諸占皆吉。
例：酉月辛亥日占求財得兌為澤卦變雷水解卦
父母未土″世              父母戌土″  
兄弟酉金′    動          兄弟申金″應
子孫亥水′                官鬼午火′  
父母丑土″應              官鬼午火″  
妻財卯木′                父母辰土′世
官鬼巳火′    動          妻財寅木″  
斷曰：寅日得見財，亦如心。彼曰：卯木妻財爻空而月破，又被金克，初爻巳火官雖生世，亥日沖散又化旬空何以為吉。餘曰：神兆機于動，余從來不言散，正因巳火化空，所以目下不見，待甲寅日出空而相見。寅木之財以生官，官來生世，果於寅日早見木日得財。
元神雖現又有不能生用神者有六：元神休囚，不動或動而休囚又被傷克者一也。元神休囚又逢自空、月破二也。元神休囚動化退神三也。元神衰而又絕四也。元神入三墓五也。元神休囚動而化絕、化克、化破、化散六也。以上元神無力生用神，無用之元神也，雖有如無。
忌神動而克害用神者有五：忌神旺相或遇日月動爻生扶或臨日月者一也。忌神動化回頭生扶退神者二也。忌神旺動動臨空化空三也。忌神長生帝旺與日辰四也。忌神與仇神同動五也。以上之忌神者如斧戟之忌神，諸占大凶。
忌神雖動，不能克用神者有七：忌神休囚不動，而動休囚被日、月動爻克者一也。忌神靜臨空破二也。忌神入三墓三也。忌神衰動化退神四也。忌神衰而又絕五也。忌神動化絕化破、化克、化散六也。忌神與元神同動七也。此忌神者乃無力之忌神也，諸占化凶為吉。以上論元神、忌神之有力、無力者，亦要用神有氣，倘若用神無根謂之元神有力亦難生，忌神無力何足喜。
例：巳月乙未日自占病得澤風大過變火風鼎卦
妻財未土″    動          子孫巳火′  
官鬼酉金′    動          妻財未土″應
父母亥水′世              官鬼酉金′  
官鬼酉金′                官鬼酉金′  
父母亥水′                父母亥水′世
妻財丑土″應              妻財丑土″  
自占病世爻亥水為用神，被未土忌神動而克水，幸得酉金元神亦動，忌神未土反生元神之酉金，金生亥水，接續相生，化凶而為吉。其如亥水月沖日克，值月破而被克，雖有生扶生之不起，如樹無根，寒谷不回春也。果卒於癸卯日，應卯日者沖去元神之日也。此謂之用神無根，元神有力亦難生。
五行相生章第十一
金生水、水生木、木生火、火生土、土生金。
凡用神、元神宜於逢生，月建生、日建生，動爻生、動化回頭生。
如卯月己卯日弟占兄已得重罪，叩問能救否。得複之震
子孫酉金″                兄弟戌土″世
妻財亥水″                子孫申金″  
兄弟丑土″應  動          父母午火′  
兄弟辰土″                兄弟辰土″應
官鬼寅木″                官鬼寅木″  
妻財子水′世              妻財子水′  
兄弟爻為用神，丑土兄動日月克之，，明現大罪難脫，幸得兄爻丑土化午火父母回頭相生，斷曰：速速行之。父母化兄爻相生為吉，後蒙恩免死。
五行相克章第十二
金克木    木克土    土克水    水克火    火克金
凡忌神、仇宜於逢克，月克、日克、動爻克用神、化回頭克，此四者用神、元神俱逢一克，他處不見生扶者，則為凶兆。占吉事樂極生悲，占凶事須宜急急回避。
如卯月戊寅日占父官事已擬重罪得澤地萃卦變天火同人
父母未土″    動          父母戌土′應
兄弟酉金′應              兄弟申金′  
子孫亥水′                官鬼午火′  
妻財卯木″    動          子孫亥水′世
官鬼巳火″世              父母丑土″  
父母未土″    動          妻財卯木′  
外卦未土父母，卯月克之，內卦亥卯未合成木局又相克制，月克日刑全無助，果至重刑。
同日妹占兄官事同此一案亦擬重罪得天地否變天水訟
父母戌土′應              父母戌土′  
兄弟申金′                兄弟申金′  
官鬼午火′                官鬼午火′世
妻財卯木″世              官鬼午火″  
官鬼巳火″    動          父母辰土′  
父母未土″                妻財寅木″應
申金兄爻為用神，巳火鬼動，刑克申金，重罪定矣。幸喜辰日衝動戌土父母暗動生申，克處逢生，若有父母可以救之，後因父年八十，援例恩留免死。
聖人作易，令人趨吉避凶，未蔔而不知者，是大數也，蔔之而神不告，亦大數也，既已蔔之，神己先之，明知故犯者，亦不可盡委之於數也、命也。
克處逢生章第十三
受此處之克，得他處之生，即為克處逢生。大凡用神、元神克少生多為吉。忌神者以克少生多為凶，所以忌神宜克不宜生也。
如辰月丙申日占弟癌症業已臨危得既濟卦變革卦
兄弟子水″應              官鬼未土″  
官鬼戌土′                父母酉金′  
父母申金″    動          兄弟亥水′世
兄弟亥水′世              兄弟亥水′  
官鬼丑土″                官鬼丑土″  
子孫卯木′                子孫卯木′應
斷日：月建辰土雖克亥水，兄弟賴申日以生之，又得動爻相生，臨危有救，果於本日酉時遇名醫救活也，至巳亥日以全生。
動靜生克章第十四
六爻安靜旺相之爻，可以生得休囚之爻，亦可以克得休囚之爻，蓋旺相者有力之人也。
例：令春天寅卯月占得坤卦。
子孫酉金″世         
妻財亥水″            
兄弟丑土″            
官鬼卯木″應          
父母巳火″            
兄弟未土″            
如占父母巳火為父母，三爻之卯木當春旺相能生巳火，父母既逢春，木相生，父旺能克子孫。如占子孫，子孫衰矣。春木當令能克丑未，二土臨兄弟，如占兄弟謂之休囚無氣，餘仿此。
例：令春占得兌卦變歸妹卦
父母未土″世              父母戌土″應
兄弟酉金′    動          兄弟申金″  
子孫亥水′                官鬼午火′  
父母丑土″應              父母丑土″世
妻財卯木′                妻財卯木′  
官鬼巳火′                官鬼巳火′  
酉金發動雖則休囚，動而能克旺相之卯木，卯木當令能克丑未二土，今既木被金傷，亦難克土，餘仿此。
動變生克沖合章第十五
卦有動爻，動而必變，夫變出之爻能生克沖合本位之動爻，不能生克他爻，而他爻與本位之動爻，亦不能生克變爻。
  例：令子月卯日占得坤卦變火地晉
子孫酉金″世  動          父母巳火′  
妻財亥水″                兄弟未土″  
兄弟丑土″    動          子孫酉金′世
官鬼卯木″應              官鬼卯木″  
父母巳火″                父母巳火″  
兄弟未土″                兄弟未土″應
酉金發動，酉為動爻，變出巳火，巳為變爻，變爻之巳火能回頭克本位之酉金，並不能克生他爻。四爻之丑土能動而生世爻之酉金，不能生變出之酉金，而變出之酉金亦不能生克他爻。然則變爻誰能制之?惟日月能生之、克之、沖之、令之何也?日月如天，能生克動爻、靜爻、變爻、飛爻、伏爻、而諸爻不能傷日月。黃金策曰：爻傷日月，徒受其名。既如此卦子水月建能克世爻變出之巳火。卯為日建能沖變出之酉金是也，餘仿此。
四時旺相章第又十五
正月寅為月建，寅木旺，卯木次之。二月卯當月建，卯木旺，寅木次之。正二月木為旺、火為相，其餘金火土作休囚。三月辰為月建辰土旺，丑未之土次之，土生金，金為相，相雖不旺，還有餘氣。其餘俱作休囚，四月巳為月建，巳火旺、午火次之。五月午為月建，午火旺，巳火次之，四五月火為旺，土相其餘俱作休囚。六月未為月建，未土旺，辰戌次之，土生金，金為相，火雖衰，但有餘氣，其餘俱作休囚。七月申為月建，申金旺，酉金次之。八月酉為月建，酉金旺，申金次之。七八月金旺，金生水、水為相，其餘俱作休囚，九月戌為月建，戌土旺，丑未次之，土生金，金為相，其餘俱作休囚。十月亥為月建，亥水旺、子水次之。十一月為月建子水旺、亥水次之。十月十一月水旺，水生木，木為相，其餘俱作休囚。十二月丑為月建，丑土旺，辰戌之土次之，土生金，金為相，水雖衰，還有餘氣，其餘俱作休囚。
月將章第十六
月將即是月建又為月令。掌一月之權，司三旬之令。一月三十日內當權得令。操持萬人之提綱，巡察六爻之善惡，能助卦爻之衰弱，能挫爻象之旺強，制服動變之爻，扶起飛伏之用。月將乃當權之帥，萬蔔以之為綱領。爻之衰弱者能生之合之、比之、拱之、扶之，衰而亦旺。爻之強旺者能沖之克之、刑之、破之，旺而亦衰。卦有變爻克制動爻者，月建能制變爻。卦有動爻克制靜爻者，月建亦能制服動爻。用神伏藏被飛神壓住者，月建能沖克飛神，生助伏神而為用也，爻逢月合而有用，爻逢月破而無功。月建合爻為月合，乃有用之爻也。月建沖爻即為月破，乃無用之爻也。月建不入爻亦為有用，月建一入卦愈見剛強。卦無用神即以月建為用神，不必尋伏神也。月建入卦動而作元神者為福更大，動而作忌神者為禍更深，不入卦者緩之。爻值月建旺相，當謂逢空不空，逢傷無害。古有此說，餘試不然，在旬內者畢竟為空。
如寅月庚戌日占求財得火天大有
官鬼巳火′應         
父母未土″           
兄弟酉金′           
父母辰土′世         
妻財寅木′           
子孫子水′           
斷曰：寅木財爻為用神，財爻克世，此財必得，但目下尚空，要到甲寅日出空可得。果於甲寅得之。若以逢空不空非也。若在旬內還作空亡，待出旬不為空也。
逢空不空終非落底之空，逢傷亦傷卻有待時之用。所以用神逢空，勿即指為空，畢竟為空。但此空者乃目下旬內之空也，待至出空之日則不空也。作忌神者出而為禍，作元神者出而不為福，非比休囚之真空到底而為空也。爻值月建乃為旺矣，或被他爻所克，即謂之逢傷，占病者目下不愈，占事者目下不成，待至沖去傷爻之日則不受其傷矣，病者必愈、事必成。故曰：逢傷亦傷卻有待時之用。
如酉月丙寅日占謁貴得山風蠱變山水蒙
兄弟寅木′應              兄弟寅木′  
父母子水″                父母子水″  
妻財戌土″                妻財戌土″世
官鬼酉金′世  動          子孫午火″  
父母亥水′                妻財辰土′  
妻財丑土″                兄弟寅木″應
世臨月建之官，定得面見，但被午火回頭之克，須待子日沖去午火方得拜謁，果得見於丙子日，故曰逢傷亦傷卻有待時之用。
日絕、日沖、日克，須察別位有生扶。化絕、化墓、化克，又怕他爻增制克。
爻值月建，墓於日或日建沖克者可以敵之，無吉無凶之象，倘得他爻又動相扶者為吉兆。恐他爻又來克制用神，雖臨月建，亦難敵也。
如：寅月丙申日占官之升遷得艮卦變山雷頤
官鬼寅木′世              官鬼寅木′  
妻財子水″                妻財子水″  
兄弟戌土″                兄弟戌土″世
子孫申金′應  動          兄弟辰土″  
父母午火″                官鬼寅木″  
兄弟辰土″    動          妻財子水′應
寅木官星持世臨月建而旺相，雖被申日沖克，喜申子辰合成水局，以生官，不獨無害，定然三月高遷，果于三月升任雲南太守，即升者乃因爻得水局生扶，應三月者辰土出空之月也，應雲南者，世與官星皆在六爻之故耳。
又如：午月丁未日占弟被訟吉凶得困卦變雷風恒卦。
父母未土″                父母戌土″應
兄弟酉金′    動          兄弟申金″  
子孫亥水′應              官鬼午火′  
官鬼午火″    動          兄弟酉金′世
父母辰土′                子孫亥水′  
妻財寅木″世              父母丑土″  
酉金兄爻為用神，午月克之，未日生之，可以相敵，但不宜又動出午火相克，正所謂最怕他爻增克制。彼問有害否？餘曰：午火為月建動於卦中，謂之入卦者更見剛強，又謂之月建作忌神，為禍不淺，大凶之象，又問凶在何時？餘曰：酉金兄爻化退神，今歲辰年太歲相合，自是無妨恐，退至申年而無路矣，果于本年下獄至申年而重刑。
天象吉者從斯而泰，天象凶者出月遭殃。克少生多者天象吉也，克多生少者天象凶也。天象雖凶，在月內還許不礙，出此月而受其殃。
用神遇之得福不輕，忌神逢之得禍不淺，此言用神臨月建而用神休囚無救者諸占皆凶。
生扶忌神乃助惡而為虐，克制用神乃邀路而截糧。忌神克害用神得月建克制忌神者名為有救。若月建反生忌神者助惡為虐也。如用神得元神之生，月建又生元神吉而又吉，倘月建克制元神者如劫神強奪食也。物窮則變，器滿則傾。用神衰遇時則發，即如用神臨火，冬占不旺，等到春來則旺矣，謂之物窮則變，又如正月占卦，用神臨寅木月建謂之大旺，若到秋季遇金沖克不無破敗，故謂之器滿則傾。
如：寅月丁酉日占開鋪面得艮卦變明夷卦。
官鬼寅木′世  動          子孫酉金″  
妻財子水″                妻財亥水″  
兄弟戌土″                兄弟丑土″世
子孫申金′應              妻財亥水′  
父母午火″                兄弟丑土″  
兄弟辰土″    動          官鬼卯木′應
世臨寅木得令，當時目下開張，即許熱鬧，獨嫌日辰克世，世化回頭之克，生少克多，又是六沖卦，不吉。彼曰：我是夥計不同心？或是別有他圖？餘曰：鬼在身邊須防疾病，夥伴從此變心，受其累，果於六月疾至，八月夥計盜盡。鳴之於官，分文不復。此謂之當時旺相無傷，過時有害。應六月者，木墓于未，夥計變心者，應爻申金秋天當令，而沖克世爻，財被盜盡者，四爻子財落空亡。
逢絕不絕，逢沖不散，日生月克，兼看生扶，日克月生，兼查沖克。月將當權，其能衰絕？旺相如剛，其能沖散？月克日生遇幫而愈旺，月生日克逢他削而亦衰。
如午月戊辰日占妹臨產吉凶得火地晉
官鬼巳火′        
父母未土″        
兄弟酉金′世      
妻財卯木″        
官鬼巳火″        
父母未土″應      
酉金兄爻為用神，月令克之，日建生之，許之無礙，卯日卯時必生，果于次日卯時生，母子平安，應卯時者，酉金與辰日相合。黃金策曰：若逢合住，必待衝開，此月克而日生，無增克制或幫扶也。
日辰章第十七
子水、丑土、寅木、卯木、辰土、巳火，午火、未土，申金、酉金、戌土、亥水。
  日辰為六爻之主宰，司四時之旺相。前章言：月令司三旬之令，令於春則生，令於秋則殺，春夏秋冬各令其時，獨日辰不然，四時俱旺，操生殺大權與月建同功。沖旺相之靜爻，既為暗動，沖衰弱之靜爻為日破，爻之旺而靜者沖之則為暗動，愈得其力，爻之衰而靜者，沖之則為日破，愈加無用。沖空即起，沖合即開，爻之衰弱，能生扶合拱，如時雨以滋苗，爻之強旺，能克害刑沖，似秋霜殺草。爻遇旬空，日辰沖起而有用，謂之沖空則實。逢合住遇日建以衝開，謂之沖合則散。他書有雲，爻逢月建日沖而不散，是明知當令，不畏日沖，及至講論禍福不拘旺相休囚，一概俱以散論，最重要者散，獨餘屢試不驗，偏不應乎散，“神兆機於動，動則必驗”，不見其散也，旺相者沖之愈強，休囚無氣者，間乎有散，亦百中僅一二也。逢月破而不破，遇沖克而無傷，似與月建同權，中天日麗，旺相之機。生多克少錦上添花，生少克多，寡不敵眾。既如酉月卯日占卦，爻臨卯木謂之逢破不破，假使爻中有動出申酉之金或卯爻動化申酉，此謂之寡不敵眾，破亦為破，傷亦為傷．餘仿此。
如申月戊午日占病得天山遁變天風姤
父母戌土′                父母戌土′  
兄弟申金′應              兄弟申金′  
官鬼午火′                官鬼午火′應
兄弟申金′                兄弟酉金′  
官鬼午火″世  動          子孫亥水′  
父母辰土″                父母丑土″世
世爻午火臨日辰，本主旺相，不宜申金月建生亥水回頭克世，卒於亥月。
又如：巳月亥日占僕何日回得夬卦變履卦
兄弟未土″    動          兄弟戌土′  
子孫酉金′世              子孫申金′世
妻財亥水′                父母午火′  
兄弟辰土′    動          兄弟丑土″  
官鬼寅木′應              官鬼卯木′應
妻財子水′                父母巳火′  
亥水財爻為用神，亥為月破，臨日建而不破，不宜重疊四重土動以傷之，諺雲：雙拳不敵四手，不獨難望歸期，預防不測，果於午月卯日得信中途已遭害矣。此章當與月建章參看。
總注：旺之者，爻之帝旺於日月也；比之者，爻與日月同也；扶之、拱之者爻與日、月同類也；墓之、絕之者爻墓絕於日月也。
李我平日：易以爻臨日辰莫能散之、莫能空之，謂逢空而不空也，然動逢日沖謂散，既作日辰又有日辰來沖乎？旬空者乃旬內之所無也，既是旬空其又有臨日辰之事？故知讀書之不足如此。
六神章第十八
甲乙日  丙丁日  戊日    己日    庚辛日  壬癸日
元武    青龍    朱雀    勾陳    滕蛇    白虎
白虎    元武    青龍    朱雀    勾陳    滕蛇
滕蛇    白虎    元武    青龍    朱雀    勾陳
勾陳    滕蛇    白虎    元武    青龍    朱雀
朱雀    勾陳    滕蛇    白虎    元武    青龍
青龍    朱雀    勾陳    滕蛇    白虎    元武
諸書無不以青龍為吉，白虎為凶。天元賦曰：身旺龍持多吉處。碎金賦曰：龍動家有喜，虎動家有喪。蔔筮元龜曰：滕蛇白虎憂尊長。卜筮大全曰：畏口禦刀之白虎，喜赴水之青龍。閱奧章占疾痛滕蛇主死，白虎主喪。此皆不以五行，竟以六神而斷生死。惟千金賦曰：虎興而遇吉神不害其吉，龍動而逢凶曜難掩其凶。此正理也，然則六神而不驗耶乎，乃附合之神也，卦之吉者逢龍而更吉，卦之凶者逢白虎而更凶，且元武主盜賦，朱雀主口舌，無不驗也，至於家宅墳塋不可少也。
如戊子日占生產，得山地剝變風地觀卦
朱雀		妻財寅木′                妻財卯木′  
青龍		子孫子水″世  動          官鬼巳火′  
元武		父母戌土″                父母未土″世
白虎		妻財卯木″                妻財卯木″  
勾陳		官鬼巳火″應              官鬼巳火″  
滕蛇		父母未土″                父母未土″應
子水子孫化絕變鬼，本日落草而亡，卻是青龍臨子孫，亦可謂之喜耶？
又如申月甲辰日占兄病得屯之震
元武		兄弟子水″                官鬼戌土″世
白虎		官鬼戌土′應  動          父母申金″  
勾陳		父母申金″    動          妻財午火′  
媵蛇		官鬼辰土″                官鬼辰土″應
朱雀		子孫寅木″世              子孫寅木″  
青龍		兄弟子水′                兄弟子水′  
子水兄爻為用神，卦中忌神、元神同動，土動生申，申金動而生子水，月建又生子水，至戊申日沉屙複起，其可謂之蛇動死，虎動主喪耶？
六合章第十九
子與丑合、寅與亥合、卯與戌合、辰與酉合、巳與申合，午與未合。相合法有六：日月合爻者一也。爻與爻合者二也。爻動化合者三也，卦逢六合四也。六沖卦變六合卦五也。六合卦變六合卦六也。日、月合爻者，假令丑月占得坎卦，世爻子水與月建作合是也。爻與爻合者，假令得天風姤卦、世爻丑動化出子水作合是也。卦逢六合者即如天地否卦內外六爻自相和合是也，不動亦是。六沖卦變六和卦者，假令得乾為天乃是八純六沖卦，若外卦三爻值動，乃是乾之泰卦，謂之六沖變六合是了。六合卦變六合者即如占得旅卦變賁卦是也。
爻之合者，靜而逢合，謂之合起。動而逢合，合謂之合絆。爻與爻合謂之合好，爻動化合謂之化扶。爻靜或與日月動爻合者得合而起。即使爻值休囚亦有旺相之意。爻動或與日月動爻合者謂之動逢合而絆住，反不能動之意。爻動與動爻相合，乃得他來合我，與我和好，相助之意。爻動化出之爻回頭相合者，謂之化扶，得他扶助之意。
凡得諸合，諸占皆以為吉，占名成，占利利就，占婚必成，占身發福，占宅興旺，占風水聚氣藏風、占求謀遂心合意，然必用神有氣相宜，用若失陷無益。蔔書曰：萬事若得三六合，諸事必得久遠，有始有終。但宜吉事逢之，事必就，不宜凶事逢之，事之難結。
如申月丙子日占出門，得明夷小過。
父母酉金″                官鬼戌土″  
兄弟亥水″                父母申金″  
官鬼丑土″世  動          妻財午火′世
兄弟亥水′                父母申金′  
官鬼丑土″                妻財午火″  
子孫卯木′應  動          官鬼辰土″應
世動破，餘曰：合住必有事絆，不能動身。伊曰：因何而阻？餘曰：卦中子動變鬼，防兒女不安。彼曰：因小女多病，男家催促成婚，今欲往外求取財物以備妝奩。餘曰：所得何病？彼曰：血枯成勞。餘曰：卯木子孫申月絕之，子日刑之，且動而變鬼，恐嫁之不及矣。後因病重，此人未去，女死辰日，夫應不去者，世動而逢合也，女死辰日者，卯木子孫變辰土之故也。此乃爻之遇合、卦逢六合之驗也。餘又驗其六沖卦變六合者。
如未月丁巳日占已悔婚還可成否得離卦變火山旅
兄弟巳火′世              兄弟巳火′  
子孫未土″                子孫未土″  
妻財酉金′                妻財酉金′應
官鬼亥水′應              妻財申金′  
子孫丑土″                兄弟午火″  
父母卯木′    動          子孫辰土″世
斷曰：此卦從來難以吉斷，因得屢驗六沖變合，散而複聚，離而必合，此婚一定還成，果於次年三月仍成婚。
諸合皆以用神旺者為吉，獨此六沖卦變六合得不看用神，竟以吉斷。占婚姻先吳越而後朱陳，占夫妻先參商後必合好，占功名始則艱駐，終頃榮顯。占求謀先難後易，占身命先困後顯，占風水巧處奇逢，占家宅先衰後盛。
六合卦變六合。爻逢六合已為吉兆，動而變六合謂始終而作合也。占風水百代顯榮。占宅舍千秋基業、占婚姻白頭相守，占功名仕路亨通，占財帛聚積如山，占兄弟累世同居，宜合吉，不宜合凶，諸佔用神臨日月者，吉之又吉也。惟占訟獄不利，冤仇難解，及占憂疑怪事，終不開心，占孕胎安，占產難生，若再用神受克，更為凶兆。
如卯月甲寅日占風水得困之節。
父母未土″                子孫子水″  
兄弟酉金′                父母戌土′  
子孫亥水′應  動          兄弟申金″應
官鬼午火″                父母丑土″  
父母辰土′                妻財卯木′  
妻財寅木″世  動          官鬼巳火′世
餘曰：占祖塋必有其故，自葬後何事不亨？今日之念因何而起？明以告我，方敢決斷。彼曰：自葬之後功名屢困，年近五旬，尚無子息，是以問之曰：此塋之有疑否？餘曰：龍自右脈來，水亦從左而還源，流水不歸漕之故耳。彼曰：何以知之，餘曰：亥水子孫化申金生之，申為源流，寅日沖之，若能使水歸漕，不至傍流者，明年起用，再拜丹墀，申年定生鱗種，彼曰：長久安泰否？餘曰；六合萬載安然。
申子辰合成水局、巳酉丑合成金局、寅午戌合成火局、亥卯未合成木局。此三合者有四。一卦之內有一爻動而合局者一也。若兩爻動一爻不動亦成合局者二也。有內卦初爻、三爻、動而變出爻成三合者三也。又有外四多爻、六爻動、動而變出之爻成三合者四也。然此三合者有凶有吉。如占功名合成官局謂之官旺,合成財局財旺生官，倘若合成子孫局者乃傷煞之神也。如占求財合成財局者謂之財庫；合成子孫局者謂之子局生財；倘若合成兄弟局者乃破財、耗財、阻隔之神也。如占祖塋、家宅宜父母爻而合局也。如占婚姻、夫婦、宜財官旺而合局。凡占求謀喜慶之事宜于成局，永遠堅牢。
若占官訟、憂疑而合局者，終身團結，其心難於消釋，但三合其局者必要世爻在局者為美，若世爻不在於局內，須要局生世爻為吉，局克世爻為凶，三爻若有兩爻動，不成局，須待後之補湊合成其局，謂之虛三待用。一爻明動一爻暗動亦作兩爻動。三合局中若有一空破者，待填滿之日月成之。有一爻入墓者待衝開之日成之。凡得三合名利婚姻、家宅、風水、用神旺者無不為吉，必要世爻在局為美、若不在於局內須要局生世爻為吉，局克世爻為凶。如占財，財局生世利於我財，局生應利於他。占出行用神在三合內被合而留。占行人用神在三合之內被合不回。又有內卦外卦而成三合者須分內外。如占家宅若屬外宅不宜外卦克內，若居內宅須宜內卦生外卦，又如占彼此之形者，內卦為我，外卦為他．外卦合局而內卦者為吉，克內卦者為凶。
如卯月丁巳日上下兩村因田水撕打得離之坤卦。
兄弟巳火′世  動          妻財酉金″世
子孫未土″                官鬼亥水″  
妻財酉金′    動          子孫丑土″  
官鬼亥水′應  動          父母卯木″應
子孫丑土″                兄弟巳火″  
父母卯木′    動          子孫未土″  
斷曰：內卦為我村，亥卯未合成木局，外卦為人村，巳酉丑合金局來克木，幸衰金不克旺木，不足畏也。況系六沖卦變六沖，有人解散必不成訟，後果勸散。
或問：彼此之形，必以世應為主，如何不言世應？餘曰：若無內外合局者，須看世應，今彼此兩村即內外兩卦人眾同心，彼此合局，神之如用靈驗顯然，故舍世應而不用也，若非卦化六沖，未有不成非也。
六沖章第二十
子午相沖、丑未相沖、寅申相沖、卯酉相沖、辰戌相沖、巳亥相沖。
相沖之法有六。日月沖爻者一也，卦逢六沖二也，六合卦變六沖三也，沖變六沖四也。動爻變沖五也、爻與爻沖六也。
沖者散也，凡占凶事宜於沖散、占吉事而不宜，必兼用神而言，用神旺雖沖不破，用神失陷凶而又凶，六合卦變六沖卦者，用神旺者始吉終凶，圖事難成，有始無終也。爻沖有五：爻與月沖謂月破。爻遇日沖為暗動。休囚而遇日沖謂之日破。動爻化回頭沖。如逢仇敵。爻遇爻沖謂之相殺也。
如巳月戊戌日占財得風雷益
兄弟卯木′應              兄弟卯木′應
子孫巳火′                子孫巳火′  
妻財未土″                妻財未土″  
妻財辰土″世              妻財辰土″世
兄弟寅木″                兄弟寅木″  
父母子水′                父母子水′  
辰土財爻持世，因值旬空，戌日沖空填實，本日辰得財。
又如午月丙辰日占出外經商貿易財如何得恒之豫卦
妻財戌土″應              妻財戌土″  
官鬼申金″                官鬼申金″  
子孫午火′                子孫午火′應
官鬼酉金′世  動          兄弟卯木″  
父母亥水′    動          子孫巳火″  
妻財丑土″                妻財未土″世
世爻酉金化卯相沖及反復之卦，幸辰日合之，沖中逢合，又得戌土為財，暗動生世，雖則反復不常，卻有財利。果此人去而複反者三次，中途發財。前曰：爻動化沖，如逢他敵，乃是化回頭之克也。此卦世爻酉金化卯沖世而不克世，又得辰日衝動戌財生世所以為吉。
又如酉月乙未日占子久出不歸生死如何得坤卦
子孫酉金″世       
妻財亥水″         
兄弟丑土″         
官鬼卯木″應       
父母巳火″         
兄弟未土″         
世持子孫以臨月建，未日生之，雖是六沖之卦，此子必歸。果於子年建功卯年得意而歸，此應靜而逢沖之驗也。
又有巳月甲寅日占嚴師訓子得天地否卦變乾卦
父母戌土′應              父母戌土′世
兄弟申金′                兄弟申金′  
官鬼午火′                官鬼午火′  
妻財卯木″世  動          父母辰土′應
官鬼巳火″    動          妻財寅木′  
父母未土″    動          子孫子水′  
以應為用神，世應相合，應臨戌父，巳月生之，乃飽學之士，獨嫌卦變六沖，合而變沖，不久之兆，彼問曰：因何事而不久？餘日：子水子孫值旬空，卦中未土父動，防子孫災變，後果兩月，其子得病，辭師未久而子死矣。
凡得六合變六沖者，諸佔先合後離、先親後疏、先濃後淡，始榮終悴，得而復失成而後敗、惟占官非，盜賊事者宜之。
如申月已卯日父子七人俱蒙拿問。得巽卦變坤卦
兄弟卯木′世  動          官鬼酉金″世
子孫巳火′    動          父母亥水″  
妻財未土″                妻財丑土″  
官鬼酉金′應  動          兄弟卯木″應
父母亥水′    動          子孫巳火″  
妻財丑土″                妻財未土″  
此系卦變巽木化坤土，名為化去不克，當主無妨，只因世爻變鬼，卯木化酉金，木破金克，巳火子孫又化亥水，父子兩爻皆被其傷，六沖亂室，一家俱受刑。占法皆以六沖卦宜於官事，喜其沖散，然必看木之大小，又宜兼用神而言，此卦六沖變沖，亦可謂之官事逢沖而散。
三刑章第二十一
寅刑巳、巳刑申、子刑卯、卯刑午、丑戌相刑、未辰相刑。又雲：辰午酉亥謂之自刑，夫三刑者，餘屢試之，或因用神休囚又兼他爻犯之，刑者則見凶，而獨犯三刑得驗者少，占過數十年只驗得一卦。
如寅月庚申日占子痘症，得風火家人變離卦。
兄弟卯木′                子孫巳火′世
子孫巳火′應  動          妻財未土″  
妻財未土″    動          官鬼酉金′  
父母亥水′                父母亥水′應
妻財丑土″世              妻財丑土″  
兄弟卯木′                兄弟卯木′  
斷曰：巳火子孫既當春令，子孫旺相許之可治，後死於寅日寅時。後悟月建在寅，日建在申，與巳爻子孫共作三刑，獨此一卦，無他爻之傷也，至於子卯、辰戌丑未亦有驗者皆附和而為凶也。
暗動章第二十二
靜爻旺相日辰沖之為暗動，靜爻休囚日辰沖之為破，暗動者有喜有忌。用神休囚得元神暗動以相生；忌神明動於卦中，得元神暗動而生用神，此皆謂之喜也。用神休囚無助，若遇忌神克害用神，此皆謂之忌也。占以暗動福來而不知，禍來而不覺。
又曰：吉凶之應於動，有急緩之應，則緩非此論，何當不知不覺，報應亦非緩也。
即如寅月已未日占女痘得坤之師卦
子孫酉金″世              子孫酉金″應
妻財亥水″                妻財亥水″  
兄弟丑土″                兄弟丑土″  
官鬼卯木″應              父母午火″世
父母巳火″    動          兄弟辰土′  
兄弟未土″                官鬼寅木″  
酉金子孫，雖則春令休囚，得日辰生之，二爻巳火動而克金，得未日衝動丑土，土動生金，花雖密以全生。彼曰：目下甚危。餘曰：不妨，今日未申時有救，果于申時遇明醫救治，何當緩也？
動散章第二十三
占以日辰而衝動爻，謂之沖散，又以爻動沖爻，亦能沖散，予屢試之，旺相者沖之不散，有氣者沖之不散，休囚者間有沖散，亦千百中之一二也，其故何也？神兆機於動，動必有因。雖則今日受制，後逢值日而不散也。
如丑月丁酉日占父出外一載無音得風水渙變坎卦。
父母卯木′    動          官鬼子水″世
兄弟巳火′世              子孫戌土′  
子孫未土″                妻財申金″  
兄弟午火″                兄弟午火″應
子孫辰土′應              子孫辰土′  
父母寅木″                父母寅木″  
卯木父爻發動而生世，又化子水回頭生許之，在外平安。世空者還至交春即歸，果于二月得意而回。此非卯動酉日沖之？何當散也？李我平日：黃金策以空亡為重，沖散為輕。易冒最重沖散，細閱占驗多因錯課。
卦變生克墓絕章第二十四
卦變者：變生、變克、變墓、變絕、比和。予得驗者，凡遇卦化克者，不論用神之衰旺皆以凶推。
此乃巽卦變坎卦，巽木變坎水謂之化生，水回頭以生木，也即以吉斷。
此乃震卦化乾卦，震木變乾金謂之化克，金回頭以克木，也即以凶推。
卯月辛巳日來人不言所事。占得巽卦變乾卦。問之所占何事？伊曰：代卜長輩功名。餘曰：功名須要親占，代占難取用神，從不敢斷，幸此卦而易見，巽木化乾金，即為化回頭克，為絕卦也，不必問名，壽命不長，果於削職後七月而終。
又如午月丙寅日占主病，得離卦變坎卦，離火變坎水，回頭來克，但因午月火旺，許之冬令必危。果卒于九月丁亥日。此皆不看用神之衰旺也。李我平曰：易冒墓絕章雲，日月當令非真，卻不知凶事將來，神機早兆，日月當時雖旺，過時則有消，即如此篇，占主病午月得離變坎，目今夏火雖旺，冬來火衰命絕。易冒反伏章雲：（日月非空破，徒往則重。又曰：半徒往徒未半凶吉），種種疑論，皆非經驗。卦體如人之根本，卦變刑克絕，如樹連根出土，目前枝葉雖青，能保長不朽乎？當時旺，過時而衰，空破雖虛，填實則應，且半凶半吉之論，難作後人法，此書只以回頭克者為凶，見易胃反伏章中之占驗，明是回頭之克，誤作反復休囚。如寅月癸酉日占長子病。得震之兌，此非震木化兌金回頭之克耶？此二卦竟未看出，土遭木克，木被金傷，以震為長男，占長子所以不吉。殊不知卦變回頭之克，少女亦難保也，今以彼之占驗而謂彼之錯誤，無他說也。
反伏章第二十五
卦有卦變，爻有爻變。卦變者內外動而反伏者同一卦也。如乾卦變坤卦。
爻變者內外爻動而反伏者，非同一卦也。如升之觀是也。
又有外卦反伏而內卦不動者，如觀之坤是也。
又有內卦反伏而外卦不動者如巽之觀是也
內卦反伏，內則不安。外卦反伏，外則不寧。內外反伏者，內外不寧之象也。皆主成而敗，敗而成，有而即無，無而即有，得而失，失而得，來而去，去而來，散而聚，聚而散，動而思靜，靜而思動。
占功名者，用爻旺相，遷而又行往他處，去而仍複來。用神失陷有或降或升，或得或失矣。占財物聚散不常，買賣經營興衰往來不定。占墳墓宅舍，欲遷不遷，或遷之而再遷，或目下就有遷移之事，占以久遠之事者目前就有變動。占天時晴而即雨，雨而又睛。占婚姻反復難成。占疾病愈而有病。占盜賊官非，見而又見。占出行，行至中途變反，即使到彼，一事無成。占行人外卦反伏者，用神旺相必歸，不然變他處。在外之人而占家宅者，內卦反伏，家庭人口不安。占彼此之形勢者，內卦反伏，我亂他定，外卦反伏，他亂我定。反伏卦用神旺相不變沖克者雖則反復，事之必成，第恐用神而化回頭之沖克者，即是卦變大凶之象，如卯月壬申日占隨官府上任。得比之井
    妻財子水″應              妻財子水″  
兄弟戌土′                兄弟戌土′世
子孫申金″                子孫申金″  
官鬼卯木″世  動          子孫酉金′  
父母巳火″    動          妻財亥水′應
兄弟未土″                兄弟丑土″  
 斷曰：世臨官鬼值月建而旺，隨去必成，因內卦反伏，事有反復，不宜世爻絕于申日又化回頭沖克，此行不吉，不去者為上，後有官府直接得缺，近於賊營，辭而不去，及至官府去後，忽又因他故而隨去矣，至七月城破與官府一同被害。與官府同害者，世爻與官鬼同受酉金之沖克也，不去而又去者，卦得反伏之故也。
又如卯月已亥日占升遷，得臨變中孚。
子孫酉金″    動          官鬼卯木′  
妻財亥水″應  動          父母巳火′  
兄弟丑土″                兄弟未土″世
兄弟丑土″                兄弟丑土″  
官鬼卯木′世              官鬼卯木′  
父母巳火′                父母巳火′應
斷曰：世臨卯木月建之官，又長生於亥日，世與官星同臨旺地，許之即升，果于本月聞報，由江西升任山東，未及一載複任江西，應本月升者卯官而值月令升山東者，官臨卯木，複任江西者，外卦反伏，去之而複反也。
反伏者有內外伏呤者，內外憂鬱呻吟之象。內卦動變伏吟，內則呻吟，外卦動變伏吟，外則憂鬱。占名者久困官途，淹留任路。占利者財源耗散，無利可圖。占墳塋宅舍，欲遷而不能，守之而不利。占婚姻而不樂。占疾病呻吟。占口舌官非，事非難解。占出行總於動移。占行人在外憂鬱．占彼此之形勢者，內卦為我，外卦為他，內伏吟我心不遂，外伏吟他忌不安。然伏吟而較反吟者，反吟有沖有克，爻若受克，得禍不輕。伏吟之卦，用神旺相，衝開之年月，其志則伸，用神休囚，衝開之年月，憂鬱不吉。如申月癸巳占父外任平安。得到姤之恒卦：
父母戌土′    動          父母戌土″應
兄弟申金′    動          兄弟申金″  
官鬼午火′應              官鬼午火′  
兄弟酉金′                兄弟酉金′世
子孫亥水′                子孫亥水′  
父母丑土″世              父母丑土″  
斷曰：巳火日辰生父母，當許在任平安，獨憂卦得伏吟，乃是不祥之象，任上必有事故，不得意以呻吟也。彼曰：開地方苗獨之變，可有妨礙否？餘曰：日建生父，他事無礙。有問：何時歸來？餘曰：伏吟欲歸而不能，辰年可歸，後知苗獨作亂，地方不祥，驚險異常，寅年占卦，辰年缺歸，午年又官者，占時遇巳日扶起午火之官，當日亥水克之而不盡，今午火官星值年依然旺矣。
 李我平曰：易林補遺有曰，爻有伏吟不吉，術者未聞卦有反吟最凶，占卜家誰覺？不看用神之衰旺竟以反吟為畏途，今野鶴此論法，比之井卦，世途沖，事反伏，身受其殃。臨之中孚，世官得地，雖反伏，官連遷轉，教人之法，何等透澈。
旬空章第二十六
甲子旬中戌亥空    甲戌旬中申酉空    甲申旬中午未空
甲午旬中辰巳空    甲辰旬中寅卯空    甲寅旬中子丑空
何謂旬空？如甲子至癸酉日為一旬，此十日之內，並無戌亥，以爻逢戌亥為空亡，又名旬空，餘仿此。旬空之法，諸書論太煩，有真空、假空、動空、沖空、填空、無故自空、有散而空、墓空、絕空、害空、安空、破空。野鶴曰：旺不為空，動不為空，有日建動爻生扶者不為空，動而化空、伏而旺相皆不為空。月破為空。有卦不動為空，爻反伏而被克為空，真空為空，真空即春土、夏金、秋木、三冬逢火是真空。
夫余初學蔔，凡遇旬空，無法而斷，欲以之為到底全空，卻又應乎填實之日，而不空以之為不空，卻有到底全空。後得多占之法，凡遇旬空，命之再占，卦吉者許之出旬而不空，卦得凶者許之空矣。
如辰月乙卯日占求財得家人之賁。
兄弟卯木′                兄弟寅木′  
子孫巳火′應  動          父母子水″  
妻財未土″                妻財戌土″應
父母亥水′                父母亥水′  
妻財丑土″世              妻財丑土″  
兄弟卯木′                兄弟卯木′世
斷曰：丑財持世遇旬空，雖有巳火之生，巳火又化回頭之克，不能生丑土之財，此財既無生扶當主難求。或又因三月之丑土財爻有氣，古法有氣不為空，不敢竟斷，命之再占。
又得暌之損
父母巳火′                官鬼寅木′應
兄弟未土″                妻財子水″  
子孫酉金′世  動          兄弟戌土″  
兄弟丑土″                兄弟丑土″世
官鬼卯木′                官鬼卯木′  
父母巳火′應              父母巳火′  
因得此卦合前卦而決之，竟斷曰：財無氣矣，不必勞心。彼問：何故？餘曰：前卦丑則雖則空而有氣，後卦子水財空伏於五爻未土之下，伏而又空，空而被克，知其無財而無疑也，後果全無。
又如子月辛亥日占遠行求財得大畜。
官鬼寅木′                官鬼寅木′  
妻財子水″應              妻財子水″應
兄弟戌土″                兄弟戌土″  
兄弟辰土′                兄弟辰土′  
官鬼寅木′世              官鬼寅木′世
妻財子水′                妻財子水′  
斷曰：世逢寅木，子月亥日俱作財神而生世，有喜。應爻為地頭，世應相生，乃全美之卦，獨因世值旬空，若依古法斷者，無故自空大凶之兆，故許之而遠去始能求財耶，命之再占。
又得明夷之豐
父母酉金″                官鬼戌土″  
兄弟亥水″                父母申金″世
官鬼丑土″世  動          妻財午火′  
兄弟亥水′                兄弟亥水′  
官鬼丑土″                官鬼丑土″應
子孫卯木′應              子孫卯木′  
斷曰：此卦與前卦相同，此行大有財發。斷得世爻丑土化午火回頭相生，目下月破，行到此頭已出月矣，出月而不為破，開春寅卯月，以前卦決者乃世爻出空之月也，逢子亥財生，滿心如願。彼曰：去得成否？餘曰：甲寅日世爻出空之日，准行無疑，果於乙卯日起程，後到彼地，寅卯月間，諸事順心，滿載而歸。
野鶴曰：多占之法，能消許多疑惑，不然只以前卦決斷者，無故自空，如入深淵大凶。實則旺財生世，腰纏萬貫之征。許之去耶？阻之勿去耶？
李我平曰：空亡之說，鬼神不測之妙，似有又無，似無又有，實有到底全空，又有填實不空，此以多占兩卦合而決之。真為泄盡鬼神之機也，天地這理論，皆從空而生。謂之懸空以待用，凡占遇空，不可即以為空也，然又有中空之日，實空之時，事在一旬之外，許其出空之日而應之，若占遠之大事，尚無定期，非旬可以定者，大象不吉，乃可謂到底空也。大象若吉，太歲月建又可填之，然又不如多占兩卦，實為妙法。
生旺墓絕章第又二十六
長生、沐浴、冠帶、臨官、帝旺、衰、病、死、墓、絕、胎、養    餘得驗者，只驗生旺墓絕，其餘不驗，不必用之。
    金長生在巳    旺在酉    墓在丑    絕在寅
    木長生在亥    旺在卯    墓在來    絕在申
    土水長生在申  旺在子    墓在辰    絕在巳
且如主事爻屬木，若在亥日占卦即主事爻長生於亥日。若在卯日占卦，木旺於卯。若在未日占卦，木墓於未。若在申日占卦，木絕于申，其餘仿此。又如主事爻屬木，動而變出亥水者，謂之化長生，動而變出卯木者謂之化旺，動而變出未土者謂之化墓，動而變出申金者謂之化絕，餘仿此。
覺子曰：金雖長生在巳，且宜金爻旺相，或日月動爻生扶，再遇巳日占卦，或是卦中動出巳爻，或是金爻動而化出巳火，皆謂長生。倘若金爻休囚無氣，再遇巳午火多者，烈火煎金，論克不論生也。金爻雖墓於丑土，若得未土衝動，或卦中土多生金，論生不論墓也。土爻雖絕於巳，必須休囚無氣，又逢巳爻謂之絕。若土爻旺相，或得日月動爻生扶，再遇巳爻，巳火反能生土，論生不論絕也。巳爻雖長生於寅，倘日月動爻及變出之爻又逢申金者，謂之三刑，論刑不論生也。古以土爻長生在申，又曰土長生在寅，無處考證，余以天時考之，常見土臨父母。有申日雨者，亦有子日雨者；又見土臨子孫，有申日晴者，亦有子日晴者。故知土長生於申，旺於子，實知土寄生于申而無疑也。
曾於午月已卯日占妻病得震之豐
妻財戌土″世  動          子孫巳火′  
官鬼申金″                妻財未土″世
子孫午火′                官鬼酉金′  
妻財辰土″應              妻財辰土″  
兄弟寅木″                兄弟寅木″應
父母子水′                父母子水′  
辰土財爻為用神，近病逢沖即愈，許之當愈於辰日，不然酉日必愈，後因連日昏沉，竟於子日起床，許辰日愈者，辰土逢值之日也。許酉日者，辰與酉合動而逢合之日也，今愈子日辰土財爻旺於子也。
李我平曰：生旺墓絕之論，金生在巳，木生在亥，水生在申，火生在寅，四大長生，理之正也。惟土寄生，未得關入。法雲：火土長生在寅。知子上是胞胎，此即土寄生於寅。今五行家戌土生寅己土生酉。易冒雖曰：唯土之長生不一，山中有坤土生於申，若分陰陽，則戌土生寅已土生寅，實未得其據。此專以天時考證者土長生于申，萬古之不易也。
各門類題頭總注章第又二十六
後值分門各類當用字眼，恐其煩絮，不便全寫，只用題頭即如後有用神宜旺，不可指定旺於四時，但得用神臨日月、或遇日月動爻變爻生扶、或用爻遇長生逢帝旺，皆謂之旺。
用神化吉：凡用神元神動化回頭生、化長生、化帝旺、化扶助、化日月皆為化吉。
用神化凶：凡用神原神動化回頭克、化絕、化墓、化空、化鬼、化退神皆為化凶。
歲君：即當年太歲。歲五即卦中第五爻為太歲。
五位：卦中第五位為君位。易經曰：九五之尊。
身即世爻。古以身為卦身、身世，餘試之不驗，後遇身者，即以之為世，非卦身，世身。
三墓即用爻入日墓、入動墓、動而化墓，非古法之世墓、身墓、命墓。
主象即定事吉凶之爻。古法以卦中世爻為主象，又名主事爻。即如占父母兄弟則卦中父母爻兄弟爻為主事爻，餘仿此。
老陰而成少陽謂之變，老陽而成少陰謂之化。
古以變如物消亡而後長出，退而又進。化如物之生成而後敗，進而又退。餘試之不驗。化進神、化生旺，雖化亦為吉。變鬼、變克，雖變亦為凶。各章所言變即是化，化即是變。
各門類應期總注章第又二十六
靜而逢值逢沖：如主事爻臨子水不動，後逢子日午日而應之，餘仿此。
動而逢合逢值：如主事爻臨子水發動，後遇丑日子日而應之，餘仿此。
太旺者逢墓逢沖：如主事爻臨午火，又遇巳火午月日占卦，或卦中巳午爻太多，後逢亥子日應之，又有戌日應之乃火入墓也，餘仿此。
衰絕者，遇生遇旺：如主事爻屬金，占卦於巳午月日，即是休囚無氣，後逢土月日或至秋令當時，則旺矣！餘仿此。
入三墓俱喜衝開：如主事爻臨午火，假使火墓於戌，後逢辰日則應之，餘仿此。
遇六合亦宜相擊：如主事爻與月作合，或動而化合，吉凶必待衝開之月日應之。即如主象臨子，與丑作合，後逢午未日應之是也，餘仿此，
月破喜填：如子月占，主事爻臨午火，乃為月破。後逢未日應之，謂之破而逢合。又有逢午月應之，填實之月，則不破矣！餘仿此。
旬空最愛填沖：詳空亡論章。
大象吉而受克，須待克神受克：如用神臨辰土，得日月動爻生扶，乃為大象吉也。倘被寅卯克害，後逢申酉日沖克克神則吉，餘仿此。
大象凶而受克，須防克者逢生：即如前說，用神臨辰土，既無日月動爻生扶，乃為大象凶也。再逢寅卯克制者，後逢寅卯亥日，則凶。餘仿此。
元神來助來扶，貴看用神衰旺，忌神來沖克，須觀元氣興衰。
化進神、逢值逢合：如申動酉，乃為進神，為福為禍，有應申月日者，有應巳月日者，餘仿此。
化退神、忌值忌沖：如酉化申，乃為退神，為凶為吉，有應申月日者，有應寅日月者，餘仿此。
問有應於獨發獨靜：詳獨發章。
問有應於變爻動爻：如爻臨戌土，變出酉金，其吉凶有戌日應者，有酉日應者，餘仿此。
勿謂爻之不驗，遠近當分：遠事定之以年月，近事應之于日時。再問有占遠應近，占近應遠，占月應年，占日應時，亦所當知。
倘遇卦之不明，再占是一法。卦有恍惚者，再占一卦，不可妄斷。
世空元動，須待元神逢值。如甲辰旬，占求財，得困之坎，主亥日得財，餘仿此。
世衰元靜，必然是元氣逢沖。如秋占圖謀，得困卦後逢巳日成事，餘仿此。
歸魂游魂章第又二十六
游魂卦為各宮之第七卦，如乾宮中之火地晉，坤宮中之水天需。
歸魂卦為各宮之第八卦，如乾宮中之火天大有，坤宮中之水地比。
古以遊魂行千里，我行此事而欲久者，遊魂而不能久，心無定向，遷改不常。占身命無安家樂業之所，占行人游遍他鄉。占出行，行無定止。占家宅，遷變不常，占墳塋，亡靈不能安妥。野鶴曰：須以用神為主，然後以此參之，若舍用神執此而斷者，謬也。
古以歸魂不出疆，諸事拘泥不行，與遊魂卦相反而斷之，可也。野鶴曰：亦須以用神為主。
 

增刪卜易卷之二
野  鶴  老  人  著
楚江李  坦我平鑒定
湖南李文輝覺子增刪男婿陳文吉茂生茹芝山秀仝校

月破章第二十七
正申、二酉、三戌，四亥、五子、六丑、七寅、八卯、九辰，十巳、十一午、十二未，月建沖之為月破，逐月之破日是也。
諸書皆以用神臨月破如悖時也，即是枯根木，逢生生之不起，逢傷更傷者重，雖現於卦，有跡如無，伏於卦中，終莫透露，雖有日辰之生，亦不能生，動而作忌神者不能為害，作變爻者不能傷克動爻。
野鶴曰：餘得其驗，動則能傷於爻，變則能傷于動，何也？神兆機於動。事之無吉無凶則不動矣，既動則有禍福之基，目下雖破，出月則不破，今日雖破，實破之日則不破，合之日則不破，近應日遠應年月。惟而不動又無日辰動爻生助者則到底而破矣。
如亥月已丑日占將來有官否。得兌化訟卦
父母未土″世  動          父母戌土′  
兄弟酉金′                兄弟申金′  
子孫亥水′                官鬼午火′世
父母丑土″應              官鬼午火″  
妻財卯木′                父母辰土′  
官鬼巳火′    動          妻財寅木″應
此卦官動而生世，世動化進神，雖然有官之象，但官逢月破，世遇旬空，然空者猶月日辰相沖，沖空則實不為空矣，而破者又無日辰動爻之生，占以日建亦生不起，況無日建動爻以生乎？餘疑之即無所用，何故動而生世？命之再占，又得出水地比卦。
妻財子水″應              妻財子水″應
兄弟戌土′                兄弟戌土′  
子孫申金″                子孫申金″  
官鬼卯木″世              官鬼卯木″世
父母巳火″                父母巳火″  
兄弟未土″                兄弟未土″  
斷曰：命若無官，官不得生世持世，今即前卦動官相生，後得官臨世位，食祿王家終須有日。彼問：應在何年？餘曰：前卦官臨月破，定於實破之年，果於巳年承襲長房世職，若以月破，百無所用，天壤之隔也。
又如辰月戊子日占父何日歸得乾之夬
父母戌土′世  動          父母未土″  
兄弟申金′                兄弟酉金′世
官鬼午火′                子孫亥水′  
父母辰土′應              父母辰土′  
妻財寅木′                妻財寅木′應
子孫子水′                子孫子水′  
父母持世，破而化空，既無日生，又無動助，以古法斷者，作用神而無氣，其父不能歸也。餘不以此論之，竟斷朱雀臨父動而持世，卯日有信，午未日必歸，果於卯日得信，乙未日到家，應卯日得信者，破而逢合之日也。應未日歸者，父化未土旬空出空之日到也。古訣用神之論謂之動逢月破，我位既失，化月建，為退之不及。此卦父爻破而動而化空，競退以歸家。
又如午月癸卯日占後遇功名
官鬼寅木′世              官鬼卯木′  
妻財子水″    動          父母巳火′  
兄弟戌土″                兄弟未土″世
子孫申金′應  動          官鬼卯木″  
父母午火″                父母巳火″  
兄弟辰土″                兄弟未土″應
斷曰：寅木官星持世被申金動爻克，今年七月必有凶。彼曰：看因何事。餘曰：應動而克世，必有仇家。又問：礙於功名否。餘曰：若非子水動爻，去位必矣，幸有子孫接續相生，降級離任而不免耳。次日，有幕客知易理而問曰：既知子水，接續相生，蔔書有雲，忌神與原神同動，官與世爻得兩生也，今冬高升之兆，如何反說離任。餘曰：子水破而化空，蔔書有曰：雖有如無，作原神而無用，余因不依古法，而斷神兆機於動，動必有因，所以斷之降級而已。若在冬至月，始有此驗，倘在他月，子水而未實破，還不可知。果于七月，成大非，冬至月事結降級調用。余彼時，已往他省，複來呼喚，至彼而又蔔之。
寅月丙辰日占得地澤臨
子孫酉金″                子孫酉金″  
妻財亥水″應              妻財亥水″應
兄弟丑土″                兄弟丑土″  
兄弟丑土″                兄弟丑土″  
官鬼卯木′世              官鬼卯木′世
父母巳火′                父母巳火′  
餘曰：聞得士民保留，鞏蒙不必，待子年仍以原品起用，知易理幕客在坐，問曰：九五亥水生官，如何不允。餘曰：被日克，將來子年亥水旺也，又合前卦，五爻子水值太歲而不破，起用無疑。果於甲子年巳月仍以原品起用專補兩任，卯年而開督府。余勸離榮，公曰：何也？餘曰：仍以前卦決。因申金克世，子雖動臨破化空，不能生世生官，所以成非構怨。及子月雖則實破，其力尚輕，雖不至於削職，猶有降級之事。值子年乃實破之年也，值太歲是以當權起用。明年辰戌是子水入墓之年，太歲克去子水，申金仍複克世。有克無生，較昔年之禍更甚，不聽，果於辰年三月，條陳雖留萬世芳名，而得罪解往矣。士之辨日破者乃因破而動，勿以此斷。
李我平曰：易冒之論，月破動作忌神而無害，動作元神而無用，動逢日辰生之而不起，曰百無所用之卦也。易林補遺亦曰：如臨月破之爻，不拘衰旺，更作凶推，逢生不受，遇克能招，亦謂雖有而如無也，觀此艮之觀卦，占時而值月破，不能接續相生，勾訟士庭，值月建以填宮，其力尚輕，猶有降罰之事，值太歲而當權仍以原品而起用，至辰而入墓禍匪輕，平生凶吉，關乎一爻月破，豈可謂之有亦如無，毫無所用耶？
飛伏神章第二十八
若用神不現，即以日月為用神，倘日月非用神者，則于宮首卦尋之，因本宮首卦，父子財官六親俱全之故耳，假令占得天風姤卦
父母戌土′              
兄弟申金′              
官鬼午火′應            
兄弟酉金′              
子孫亥水′              
父母丑土″世            
若占妻財，取財爻為神，用此姤卦以寅卯木爻為妻財，今六爻無寅卯，即是用神不上卦，如於寅卯月占者，則以日月為用神，倘非寅卯月，須在宮首卦，乾為天卦內尋之。乾宮首卦乾為天。
父母戌土′世              
兄弟申金′                
官鬼午火′                
父母辰土′應              
妻財寅木′                
子孫子水′                
此卦寅木妻財在二爻，即以此寅木伏於姤卦亥水之下，姤卦二爻之亥水即為飛神，寅木妻財即為伏神，亥水而生寅木，謂之飛來生伏得長生，此用神不現，尋得伏神而遇生扶有用，亦為用神，便作吉斷，餘仿此。又如占得天山遁
父母戌土′                父母戌土′  
兄弟申金′應              兄弟申金′應
官鬼午火′                官鬼午火′  
兄弟申金′                兄弟申金′  
官鬼午火″世              官鬼午火″世
父母辰土″                父母辰土″  
如占子孫，取子孫為用神，此系乾宮卦，水為子孫，今六爻並無亥水，亦是子孫不現，倘在亥子月日占者，即以月日為用神，若非亥子月日亦在乾為天卦內尋之，乾為天初爻之子水子孫以伏于遁卦初爻辰土之下，辰土即是飛神，子水便是伏神，此乃飛來克伏，謂之飛克，伏神遭克害，名為伏神受制，有用亦無用矣，即作凶推，餘仿此。
伏神有用者有六：伏神得日月生者一也；伏神旺相者二也；伏神得飛神生者三也；伏神得動爻生者四；伏神得遇日月動爻沖克飛神者五也；伏神得遇飛神空破休囚墓絕者六也。
黃金策曰：空下伏神，易於引撥，此論近理，但有不獨飛神空亡而伏神得出，但得飛神臨破休囚入墓而伏神皆易出也，何也？飛神逢破墓衰空，雖有若無，所以伏神易於出現。
此六皆有用之伏神也，雖曰不現亦如現矣。
又伏神終不得出者有五。伏神休囚無氣者一也；伏神被日月沖克者二也；伏神被旺相之飛神克者三也；伏神墓絕於日月飛爻者四也；伏神伏囚值空月破者五也。
此五者乃無用之伏神也，雖有如無，終不能出。
黃金策曰：伏居空地，事於心違。餘得驗者，非此論也。凡用神旺相而遇旬空，出空之日則出矣。
如卯月壬辰日占候文書何日得領，得山火賁卦
          官鬼寅木′  
          妻財子水″  
          兄弟戌土″應
          妻財亥水′  
父母午火/ 兄弟丑土″  
          官鬼卯木′世
  午火父母為用神，空而伏於二爻丑土之下，壓住難出，許甲午日出空必得，果得於甲午日。
又酉月丙辰日占子病。得地風升
官鬼酉金″
父母亥水″ 
子孫午火/妻財丑土″世
官鬼酉金′ 
父母亥水′ 
妻財丑土″應 
黃金策曰：空下伏神，易於引撥，此卦午火子孫伏於丑土之下，丑土旬空伏易出，許午日子孫出現必愈，果於午日起床。
以上用神不現，皆在本宮首卦尋之，古法又有凡得八純首卦用神若值空破，又在他宮尋之，比如占得乾為天內有用神空破衰絕者，往坤宮尋之，謂之乾坤來往互換，易林補遺又以歸魂卦取離宮第四卦也。野鶴曰：何必如此？用神衰敗則禍福已知矣，為何不再占一卦合斷？余於用神不現，即有伏神亦不用之，再占兩卦用神必現。
一日到一宅上見醫者滿座。卯月丙辰日占父病得地雷複卦
子孫酉金″ 
妻財亥水″ 
兄弟丑土″應
兄弟辰土″  
官鬼寅木″  
妻財子水′世
父母用神不現，明知巳火父母伏于二爻寅木之下，旺木以生巳火，飛來生伏，必愈之症，不以此斷，令再蔔之，占得山澤損
官鬼寅木′應              官鬼寅木′應
妻財子水″                妻財子水″  
兄弟戌土″                兄弟戌土″  
兄弟丑土″世              兄弟丑土″世
官鬼卯木′                官鬼卯木′  
父母巳火′                父母巳火′  
巳火父母明現于初爻，春占木旺火相，斷之即愈，彼因病勢甚危，伊猶未決，次子又占，得漸之巽
官鬼卯木′應              官鬼卯木′世
父母巳火′                父母巳火′  
兄弟未土″                兄弟未土″  
子孫申金′世              子孫酉金′應
父母午火″    動          妻財亥水′  
兄弟辰土″                兄弟丑土″  
餘疑曰：兩卦俱當即愈，如何此卦亥水回頭克父母，忽而悟曰：是也，前兩卦巳火旺不受傷克，乃應目前之愈，此卦亥水克父，今冬難延，即到前令自占，此卦竟於前卦相同，再請夫人卜之，又得此卦。
余連見此卦，毛骨松然，有神乎？無神乎？占父亥水回頭克父，自占病亥水克世，妻占夫亥水克夫，三卦雷同，同如一手推出，今冬之危，扁鵲亦難為矣，餘且不言，只以前卦斷目前之愈，問請醫曰：卦中不得見，列位各見何如？曰：病勢甚險，遂公議一方，對症便好，不然只看陰功德行耳，內有一位冷笑不言，餘請問姓，答曰，姓壽，因私問曰：此公之祥，何如？彼曰：我可治之，不服我藥，奈何。餘暗囑其子曰：太翁之病，須用姓壽者治之。次早壽姓來謝，餘問將來何如？壽曰：目下不妨，今冬難保。餘曰：公言與數相合，真神醫也。果絕于亥月，餘之不取伏神，多占幾卦以決禍福而更穩。即知目前之生，又知將來之死，非多占之力耶？
李我平曰：古法用伏神雖有驗，然伏神之衰旺休囚刑沖克害月破旬空亦有難於把握者，此謂多占兩卦又有用神，真秘法也，以此之秘，急欲傳世，真婆心也。或曰：多占兩卦，雖有詩言，不敢再三，然亦有再占者，何為秘訣？餘曰：既知再占，何故用神不現而尋伏神，伏神無用又尋互卦，互之不得又尋於化，況易冒變互章中所存占驗，非惟牽強且錯誤頗多。
有子月戊寅日占官得困之兌卦
父母未土″                父母未土″世
兄弟酉金′                兄弟酉金′  
子孫亥水′應              子孫亥水′  
官鬼午火″                父母丑土″應
父母辰土′                妻財卯木′  
妻財寅木″世  動          官鬼巳火′  
彼斷曰：飛爻午之官已臨破矣，巳官伏神長生於寅，至孟春必得升遷。餘斷之：黃金策曰，飛爻變爻俱無用神者，始尋伏神。此卦初爻寅木變出巳火官星，孟春官遇長生，且財爻獨發亦生官矣。不曰變出之官而曰伏神者，何也？幸次卦伏神變爻皆巳火也。倘後人遇他卦，亦執此為法，用變爻乎？用神乎？非傳世教人之法而不取也。觀于化章中之占驗更為可笑，有辛卯年丙申子日占存亡
妻財卯木′    動          父母未土″  
官鬼巳火′                兄弟酉金′應
父母未土″世  動          子孫亥水′  
妻財卯木″                妻財卯木″  
官鬼巳火″                官鬼巳火″世
父母未土″應              父母未土″  
彼斷曰：水為子孫不現，卻得丙月辛年，丙辛化水，後至亥月甲辰日申子辰合成水局，亥月而歸。餘斷曰：世爻未土發動化出亥水子孫，是亥月即見子也，世與子孫亥卯未三合成局，明明父子相逢，何故而取於化？即使卦中亥水不現，子水日建亦作用神，疊疊用神而不取，左支右吾，以取於化，是誤後人，非教後人也。
進神退神章第二十九
進神退神者，爻之動而化也，化進化退，吉凶禍福有喜忌之分，所喜者宜於化進，所忌者宜化退神。
進神  
亥化子  寅化卯  巳化午  申化酉  丑化辰  辰化未  未化戌
退神  
子化亥  卯化寅  午化巳  酉化申  辰化丑  未化辰  戌化未
進神由此而進也，如春天花木枝繁葉茂。
退神由此而退也，如秋天花木漸漸凋零。
申月癸卯日占鄉試得恒變大過
妻財戌土″應              妻財未土″   
官鬼申金″    動          官鬼酉金′   
子孫午火′                父母亥水′世
官鬼酉金′世              官鬼酉金′   
父母亥水′                父母亥水′   
妻財丑土″                妻財丑土″應
 斷曰：酉金官星持世旺相，當時卯日沖之而暗動，又得九五爻上官進神財助生扶，不獨今秋折桂，來春占鼇頭，果得聯捷。
卯月乙丑日占求婚成否
子孫巳火′    動          父母子水″應
妻財未土″世  動          妻財戌土′   
官鬼酉金′    動          官鬼申金″   
妻財辰土″                兄弟卯木″世
兄弟寅木″應              子孫巳火″   
父母子水′    動          妻財未土″   
斷曰：財爻持世化進神，巳火子動而生世，但因巳火化子水回頭之克，必待午日沖去子水，午火又合世爻，其婚必成，果於午日允婚。或曰：間爻酉金鬼動，豈無阻耶？餘曰：鬼化退神雖有被阻而無力也。
此卦世爻未土財化旬空，古以財化旬空，謂之動日月而空且不能進，此處未土無力，動散而化空，亦能進矣。
酉月甲辰日占自陳何如
父母酉金″應               父母酉金″   
兄弟亥水″                 兄弟亥水″   
官鬼丑土″                 官鬼丑土″世
妻財午火″世   動          兄弟亥水′   
官鬼辰土′     動          官鬼丑土″   
子孫寅木″     動          子孫卯木′應
斷曰：世化回頭之克，官化退神，子孫化進神，三爻皆非吉象，大凶之兆，果於次年革職拿問。
古以動日月化空破謂之不退，此卦官子孫動休囚而化空破，進者進而退者竟退。
丑月丙戌日占父有信至已起程我去迎之可能遇否.
子孫子水″    動          官鬼巳火′   
父母戌土′    動          父母未土″   
兄弟申金″世  動          兄弟酉金′應
兄弟申金′                兄弟申金′   
官鬼午火″                官鬼午火″   
父母辰土″應              父母辰土″世
父化退神，父已歸矣，世化進神而欲去，父爻生世一定相逢，必相會於未日，果得遇未日，應未日，戌父化未，又破又空至未日乃實空實破之日也，若執古法動日月而化空破，謂之退其爻，豈有歸來之日也。
戌月癸亥日占本年冬今得關差否水澤節變需卦
兄弟子水″                 兄弟子水″   
官鬼戌土′                 官鬼戌土′   
父母申金″應               父母申金″世
官鬼丑土″     動          官鬼辰土′   
子孫卯木′                 子孫寅木′   
妻財巳火′世               兄弟子水′應
丑土官動化進神許丑日必得，果得於丑日。古以動日月化空破，謂之不進，此卦動非日月而化空破，亦能進也。
又如未月丁卯日占功名始得出仕否得火天同人變革卦
子孫戌土′應    動          子孫未土″   
妻財申金′                  妻財酉金′   
兄弟午火′                  官鬼亥水′世
官鬼亥水′世                官鬼亥水′   
子孫丑土″                  子孫丑土″   
父母卯木′                  父母卯木′應
餘曰：若以古法斷者，子孫動克財官，終身而無官也，余許辰年出仕，何也？戌土子孫孫雖動幸化退神，不克官也，辰年沖去戌土，是以許之，果於辰年得選豈可謂之動空化日月而不退也。
又如申月辛卯日占病得澤天夬卦變大壯
兄弟未土″                  兄弟戌土″   
子孫酉金′世    動          子孫申金″   
妻財亥水′                  父母午火′世
兄弟辰土′                  兄弟辰土′   
官鬼寅木′應                官鬼寅木′   
妻財子水′                  妻財子水′應
此公因抱危症。餘曰：子孫持世，明日辰日必遇良醫，果于次日用針而愈。或曰：子孫化退神，何其用藥亦效？餘曰：動變皆屬秋金，當相得令，占近事豈可曰退？若占久遠之事，待休囚之時而退者得也，古以動破散而化日月無階無路，謬也。
又如丑月癸卯日占妻病服藥可愈否？得臨之泰
子孫酉金″                 子孫酉金″應
妻財亥水″應               妻財亥水″   
兄弟丑土″                 兄弟丑土″   
兄弟丑土″     動          兄弟辰土′世
官鬼卯木′世               官鬼寅木′   
父母巳火′                 妻財子水′   
斷曰：兄動化進，神靈莫拘，其妻死于辰日，此乃兄動臨月建而化旬空，亦可謂之不進耶？
又如戌月癸未日占病得乾之夬
父母戌土′世 動             父母未土″   
兄弟申金′                  兄弟酉金′世
官鬼午火′                  子孫亥水′   
父母辰土′應                父母辰土′   
妻財寅木′                  妻財寅木′應
子孫子水′                  子孫子水′   
斷曰：久病逢沖莫治，又是父爻持世，妙藥難醫，雖化退神，非病退也，乃精神命脈漸漸消枯之象也，防日月衝破未土而無路矣，果卒於丑月。
又如戌月已卯日占母血崩一年有餘得同人變解
子孫戌土′應  動          子孫戌土″   
妻財申金′    動          妻財申金″應
兄弟午火′                兄弟午火′   
官鬼亥水′世  動          兄弟午火″   
子孫丑土″    動          子孫辰土′世
父母卯木′    動          父母寅木″   
斷曰：卯木父母值臨日建，世爻戌土以生申金，金生亥水，丑土化破，非丑土化進神以塞亥水，此父母爻得旺相水生，精血太旺，至丑月土旺，令父母爻既無水養且化退神，正以絕其源，源絕危險，果卒於丑月，此乃父臨日建不化空破，亦能退也。
又如卯月癸酉日占父母近病得萃之否
父母未土″    動          父母戌土′應
兄弟酉金′應              兄弟申金′  
子孫亥水′                官鬼午火′  
妻財卯木″                妻財卯木″世
官鬼巳火″世              官鬼巳火″  
父母未土″                父母未土″  
斷曰：未土父母動化進神，戌值旬空，近病逢空即愈，許次日退災，果於甲戌出空即愈，此乃父爻休囚而化空也，若以古法動日月化空破尚且不進，今休囚而化空，可得愈耶？
又如辰月癸丑日占病得困變解
父母未土″                父母戌土″  
兄弟酉金′    動          兄弟申金″應
子孫亥水′應              官鬼午火′  
官鬼午火″                官鬼午火″  
父母辰土′                父母辰土′世
妻財寅木″世              妻財寅木″  
斷曰：世爻寅木而值旬空，酉金忌神搖於五位，古法謂之避空，餘以為謬也，此時逢空，出空一定遭傷，後卒於六月。應未月者，土爻未土乃世爻之墓，已破，丑日衝開，謂之開墓，以待彼克，而入墓不死也。或問：酉金化退神，如何克木？餘曰：丑土生酉金，旺而不退。
又如辰月乙丑日占妻母病得隨之否
妻財未土″應  動          妻財戌土′應
官鬼酉金′                官鬼申金′  
父母亥水′                子孫午火′  
妻財辰土″世              兄弟卯木″世
兄弟寅木″                子孫巳火″  
父母子水′    動          妻財未土″  
斷曰：子水父爻動化未土回頭克父母，上爻未土又化進神以克父，須防戌日，果卒於甲戌日，乃戌土出空之日也，古法散如無也，此卦未土發動，丑日沖之，又化旬空月破，竟不見其散也。
又如申月乙卯日占出得屯之節
兄弟子水″                兄弟子水″  
官鬼戌土′應              官鬼戌土′  
父母申金″                父母申金″應
官鬼辰土″                官鬼丑土″  
子孫寅木″世  動          子孫卯木′  
兄弟子水′                妻財巳火′世
斷曰：世臨寅木動而化進神，合當就行，因系月破，目下未必能行，出月方可，後至亥月方行由燕至粵，次八月歸來。餘曰：途中安否？彼曰：往來托庇平安。餘以子孫化進神知其平安，故問之耳。夫應亥月行者，破而逢合之月也。此乃動破化日辰，豈可謂之不能進耶?
又如辰月已未日占兄何日歸來得履之兌
兄弟戌土′    動          兄弟未土″世
子孫申金′世              子孫酉金′  
父母午火′                妻財亥水′  
兄弟丑土″                兄弟丑土″應
官鬼卯木′應              官鬼卯木′  
父母巳火′                父母巳火′  
斷曰：兄動化退，已有歸志，但因戌逢月破，在外諸事未遂，六月可望，後至戌月方回，乃應實破之月也，此乃動破而變日月，豈可謂之退不及也？
又如辰月乙未日占子病得大有變睽，同時祖又占子孫亦得此卦
官鬼巳火′應              官鬼巳火′  
父母未土″                父母未土″  
兄弟酉金′                兄弟酉金′世
父母辰土′世  動          父母丑土″  
妻財寅木′                妻財卯木′  
子孫子水′                官鬼巳火′應
斷曰：父母臨月建化退神，此子死於次日。
又如卯月丙寅日衙役占官府升否得解之困
妻財戌土″                妻財未土″  
官鬼申金″應  動          官鬼酉金′  
子孫午火′                父母亥水′應
子孫午火″                子孫午火″  
妻財辰土′世              妻財辰土′  
兄弟寅木″                兄弟寅木″世
斷曰：官動化進神，秋來得令必遷，後報升於巳月，應巳月者，動而逢合之月，申金又長生於巳，此乃動日月而化空破，豈可謂之不進耶？
又如巳月乙丑日占試中否得兌之訟
父母未土″世  動          父母戌土′  
兄弟酉金′                兄弟申金′  
子孫亥水′                官鬼午火′世
父母丑土″應              官鬼午火″  
妻財卯木′                父母辰土′  
官鬼巳火′    動          妻財寅木″應
斷曰：未父化進神，巳火官動而生世，吉兆顯然，坐以待報，果於寅日揭榜，中第八名，古法動破散化日月尚不能進，此卦動散化空亦能中矣。
又如未月丁丑日占母路隔千里何時來得火天大有變井
官鬼巳火′應  動          子孫子水″  
父母未土″    動          父母戌土′世
兄弟酉金′    動          兄弟申金″  
父母辰土′世              兄弟酉金′  
妻財寅木′                子孫亥水′應
子孫子水′    動          父母丑土″  
斷曰：卦初爻子水化出丑父，子與丑合，被合不來，未父化進神，亦應不來，幸得未土生起酉金兄爻，兄化退神而合世，父母必不來，兄弟必來。彼曰：有妹無弟。果于次年三月妹至，此乃兄弟化空，爻空亦能退也。
又如未月辛丑日占開金銀器皿店得火雷噬嗑化屯卦
子孫巳火′    動          父母子水″  
妻財未土″世  動          妻財戌土′應
官鬼酉金′    動          官鬼申金″  
妻財辰土″                妻財辰土″  
兄弟寅木″應              兄弟寅木″世
父母子水′                父母子水′  
財爻妻財持世化進，生意興隆，甲戌日開張，財源茂盛，妻財持世化進神乃久遠豐隆之象。餘曰：代爾擇甲戌日開張，管許大發，果開市於戌日，至今此店興盛豐隆，此乃動日月而空，豈可謂之不進耶？
野鶴曰：夫進神之有四：動旺相而化旺，乘勢而進，一也；動休囚而化休囚，待時而進，二也；動爻變爻有一而值衰，待旺相之日而進者，三也；動爻變爻有一而空破，待填實之日而進者，四也；退神之法有四：動旺相而化旺相或有日月動爻生扶，占近事得時而不退者一也；動休囚而化休囚及時而退者二也；動爻變爻有一而旺相待休囚之時而退者三也；動爻變爻有一而逢空破待填實之日而退者四也。
 李我平曰：初看易冒，有大進不進不能進祗近理，後見動日月而化空破，無階無路，謂之不進，故知謬也。動爻既臨日月，逢空不空，逢破不破，況化空破？即日月如天，雖化空破，知浮雲之掩日，實空實破之期即是雲開霧散，司令當權，何以謂之不進？又曰：動值破散而變日月謂我位既失，何以得前？殊不知既動而破，自有實破之期，既動而散，自有填實之日，況化日月，名為化旺，後日填實愈旺強，何以謂之不前？伊存格式：申月卯日占兄弟得兌之豐
父母未土″世              父母戌土″  
兄弟酉金′    動          兄弟申金″世
子孫亥水′                官鬼午火′  
父母丑土″應  動          子孫亥水′  
妻財卯木′    動          父母丑土″應
官鬼巳火′                妻財卯木′  
酉爻兄弟被卯日沖，雖化申為月建，亦不及退，不退者，建也，不及退者，謬也。彼日月將章雲：爻臨月將，逢散不散，七月之酉金，雖非月將，奈日不旺，況化月建，動變盡屬堅金，幫助共扶，如山如岡。知曰：焉能沖散？他章俱存占驗，獨此章只存數式，余故知其乃揣摩之說，非經驗而得也。
隨鬼入墓章第三十
古有日墓、動墓、化墓之三墓。世爻隨鬼入墓、本命隨鬼入墓、卦身隨鬼入墓、世身隨鬼入墓。
覺子曰：執此數論，若逢辰戌丑未之日，竟不敢占卦，非世臨鬼、即卦身臨鬼、即本命臨鬼，然又不獨辰戌丑未日而他日亦不敢占，何也？卜卦之中不免有二三墓爻發動，非世命而入、即二身而入、及動而化墓、非世爻動化、即二身動化，再不然難保其本命不化墓也，一卦之中不必看刑沖克害破散絕空，凡占疾病凶危之事，只以隨鬼入墓即知凶吉也，余屢於疾病之占卦，卦卦留神，見世爻旺者二身隨鬼入墓而不死也。本命隨鬼入墓而不死也，存留驗，不驗又試，試之不驗，而再試之，一而十，十而百，全不驗者，始盡刪之，便是世爻用爻隨鬼入日墓入動墓或動而化墓，亦是休囚無氣始見危，若旺而有扶亦有求解。
如申月戊辰日占夫病癸亥命
子孫戌土′應              兄弟巳火′世
妻財申金′    動          子孫未土″  
兄弟午火′                妻財酉金′  
官鬼亥水′世              官鬼亥水′應
子孫丑土″                子孫丑土″  
父母卯木′                父母卯木′  
斷曰：妻占夫，亥水官星為用神，墓於辰日，乃夫星夫命皆入墓於辰日，古法斷之必死，餘曰：不獨不死，明日愈。何也？辰日衝動戌土以生申金，因世爻亥水空亡不受其生，明日己巳沖起亥水，得遇金生，其病如失，果於次日大愈。
又如戌月甲寅日會試能聯捷否？
父母戌土″    動          妻財寅木′世
兄弟申金″                子孫子水″  
官鬼午火′世  動          父母戌土″  
兄弟申金′                兄弟申金′應
官鬼午火″                官鬼午火″  
父母辰土″應              父母辰土″  
斷曰：世爻隨官入三墓，動墓，化墓，又入月德之墓，明歲辰年衝開墓庫，放榜之期，又遇辰月衝開三墓，不獨連登，定中狀元。日月合成官局旺相當時，卦之全美，如玉無暇，果然如是。
又如申月己丑日占病壬申命得雷風恒
妻財戌土″應              妻財戌土″應
官鬼申金″                官鬼申金″  
子孫午火′                子孫午火′  
官鬼酉金′世              官鬼酉金′世
父母亥水′                父母亥水′  
妻財丑土″                妻財丑土″  
此卦日命隨鬼入墓，世爻隨鬼入墓，世身又落旬空，卦身又臨月破，若執古法斷之，百無一生，因世爻旺相，許未日愈，果起床於未日者，衝開丑墓之日而出也。古法以墓為沉滯昏迷之象，此說近理，此人病中不思湯藥，昏昏沉沉，至未日忽然更醒，不藥而愈，豈可一概謂之隨鬼入墓也。
又如未月戊辰日占已定重罪可蒙赦免否
兄弟寅木′應              兄弟寅木′應
父母子水″                父母子水″  
妻財戌土″                妻財戌土″  
官鬼酉金′世  動          妻財丑土″世
父母亥水′                兄弟卯木′  
妻財丑土″    動          子孫巳火′  
世爻隨鬼入動墓，又動而化墓，古以為凶，余以為吉。斷日月生世，丑墓月破，破羅破網，容易而出。明歲酉年定蒙赦免。果于次年辰月蒙赦而出。餘因屢試而得驗者，只驗世爻入墓有三：世爻隨鬼入日墓，入動墓，動而化墓。此三墓者，自占看世爻，旺相者非真，代占看用神，用神旺相者非真，惟世爻休囚被克，而又入墓者，是也。墓神破，日月動爻衝破，亦非真也。墓破如破網，容易而出矣。
占功名，世旺得地，衝開墓庫之年月成名，世若空破休囚，始終難成之象；占身命，世旺得地，衝開墓庫之年月發跡。世爻空破休囚，終身寂寞，如日月之無光也；占出仕，出行得世旺得地衝開墓庫之日月遂心。世若空破休囚，多見去而不返。占求財圖利，世旺者，沖墓之日月而成，若空破休囚，終無成日；占婚姻，世旺得地及財爻有氣而生世者，沖墓之日月而成，若空破休囚，非病於他鄉即流落也；占胎產，子孫入動墓化墓者，旺則沖墓之日月即生。財爻空破休囚，妻遭產厄，子孫空破，子必危亡；占入公門，世旺得地，沖墓之年月如心，空破休囚，常遭枷鎖刑獄；占家宅，世旺者，或得財爻生世，衝開之年月興家。空破休囚，身衰家破。占祖塋者與家宅同；惟占新塋未葬者，旺相休囚皆不宜也；占偷關偷險，世爻旺相，又得生扶，難而無危，憂心難釋，鬼在身邊故耳；占訟事，世旺者得理，空破休囚被克者，必遭刑獄。
諸占世爻若旺，墓爻而值空破，待墓爻填實之日月而吉；世爻空破休囚者，又在墓爻填實這日月而凶。
古以世臨破鬼，如占防患，禍患潛消，餘以為非。月破既為白虎鬼，目下雖無妨，實破之年月非吉。
如申月己未日占賊來否得大畜之泰卦
官鬼寅木′    動          子孫酉金″應
妻財子水″應              妻財亥水″  
兄弟戌土″                兄弟丑土″  
兄弟辰土′                兄弟辰土′世
官鬼寅木′世              官鬼寅木′  
妻財子水′                妻財子水′  
彼時土賊興發常來，鄉人了無寧日。一日忽報賊來，此人攜妻而避，因小女未隨，複去抱女，同遭賊害，夫應自身之死者，世臨破鬼而入日墓，女之死者，上爻鬼變子孫之故耳。豈可謂世臨破鬼，禍患消耶。
（鬼臨月破，不動者不驗。）
李我平曰：此論雖隨墓令人刮目，每卦之動墓多見，倘再遇辰戌丑未之日，疊疊墓爻，若兼世命二身，非此即彼，以入墓也，真無暇他論，況諸書章不言及旺衰，概以隨墓不吉，如占功名旺官臨身，豈可曰履仕途而不返，占防災世臨月破又隨鬼入墓，豈可竟曰無憂，顛倒凶吉，不得不為正之。
獨發章第三十一
五爻俱動，一爻不動，謂之獨靜；五爻不動，一爻獨動，謂之獨發。事之成敗，由乎用神；應期遲速，亦由乎用神；獨發獨靜，古有驗之，餘試亦有驗也，皆在驗事應之後，如會神機，非初敢執之而斷禍福與應期也。況卦得獨靜雖少，而獨發者多，如舍其用神，執之而決事者，謬也，過也。
曾於辰月甲戌日占迎請父王靈柩允否？
官鬼巳火′應              官鬼巳火′世
父母未土″                父母未土″  
兄弟酉金′                兄弟酉金′  
父母辰土′世              子孫亥水′應
妻財寅木′    動          父母丑土″  
子孫子水′                妻財卯木′  
彼有門客知易，謂寅木一爻獨發，化出丑父，乃應正月得見父靈。餘曰，此隔靴搔癢也。卦中父爻持世，據被寅木克制，乃身不能動，靈亦不能動也。欲身動而靈動，必待衝開寅木之年月也，再請一卦，合而決之。
又得澤火革變既濟
官鬼未土″                兄弟子水″應
父母酉金′                官鬼戌土′  
兄弟亥水′世  動          父母申金″  
兄弟亥水′                兄弟亥水′世
官鬼丑土″                官鬼丑土″  
子孫卯木′應              子孫卯木′  
餘曰：此正前卦相合，前卦應衝開寅木者，申也。此世化申金回頭生，亦應申月。世臨虎動因喪事，而卯木衝動九五，又來生世，今年申酉月必蒙恩。眼下月破，萬萬不能。後應申月所請准，酉歲迎靈而歸，兩卦皆是獨發，可執之耶。
又如午月甲申日防漲水沖去麥子
子孫戌土′應  動          子孫未土″  
妻財申金′                妻財酉金′  
兄弟午火′                官鬼亥水′世
官鬼亥水′世              官鬼亥水′  
子孫丑土″                子孫丑土″  
父母卯木′                父母卯木′應
友人執此而問。餘曰：戌土子孫一爻獨發，昨日丙戌，定皆大晴，如何還雨，餘曰：爾憂麥被水沖，神以子孫發動克去身邊之鬼示爾憂非，應晴也。雖則目下晴，決不漲水，即以此卦而決陰晴，卯日必大晴也，彼曰：何也？餘曰：動而逢合之日晴，則爾無憂也。果於卯日大晴。
又如辰月甲午日開煤
得家人變益卦
兄弟卯木′                兄弟卯木′應
子孫巳火′應              子孫巳火′  
妻財未土″                妻財未土″  
父母亥水′    動          妻財辰土″世
妻財丑土″世              兄弟寅木″  
兄弟卯木′                父母子水′  
丑土財爻持世，日生之，許其可開。問應何時見煤？餘曰：財靜未月衝開，應在六月。及至六月，竟不見煤，歇而開，開而歇，未年占卦，至亥年辰月始得見煤，此乃應於獨發亥水化辰土，年月俱應，斷卦之時，誰以亥年辰月而斷耶？
又如寅月庚戌日占女病
兄弟巳火′應  動          官鬼子水″  
子孫未土″    動          子孫戌土′  
妻財酉金′    動          妻財申金″世
兄弟午火″世  動          妻財申金′  
子孫辰土′    動          兄弟午火″  
父母寅木″                子孫辰土″應
古有以獨靜之爻而斷應期，譬如此卦，寅木獨靜，若不看用神，斷寅日生也？斷寅日死也？餘以卦土為子孫，雖則休囚，得巳午火動而生之，未土子孫化進神，辰土子孫化回頭生，許之寅日當愈，然亦不敢竟斷，命伊母再占一卦
父母戌土′                父母戌土′  
兄弟申金′                兄弟申金′  
官鬼午火′應              官鬼午火′世
兄弟酉金′    動          父母辰土″  
子孫亥水′    動          妻財寅木″  
父母丑土″世  動          子孫子水′應
亥水子孫化寅木空亡，近病逢空即愈，出空之日也。與前卦相合。餘曰：寅日大愈，目下病體雖重，管許無虞。果于寅日全愈。此雖應前卦一爻獨靜，必應用神之旺也，又得後卦顯然，方敢以寅日決之。
李我平曰：易冒以吉凶之生由乎動，所以重於動而輕於用。事應之來不驗于用神於卦象，此教人重於獨靜，獨靜不用用神者明矣。又雲：雖不離用而亦不執用爻也，此又教人用用神、不用用神也。又曰：獨發靜可用，時日吉凶須審用卦，又教人重於用卦也。留書傳世，須一字開後人之茅塞，一言破千古之疑患，即曰用用神之，又曰不用用神主，既無定，何以為法，得此可以醒世。
兩現章第三十二
用神兩現，如占父母卦中兩爻父母者是也。舍其休囚，用其旺相，舍其靜爻，而用動爻，舍其月破，而用不破，舍其旬空，用其不空，舍其被傷，用其不傷。此古法也。得其驗者，應乎旬空月破，舍其不空，而用旬空，舍其不破，而用月破。
如未月庚子日占求財得風天小畜
兄弟卯木′                兄弟卯木′  
子孫巳火′                子孫巳火′  
妻財未土″應              妻財未土″應
妻財辰土′                妻財辰土′  
兄弟寅木′                兄弟寅木′  
父母子水′世              父母子水′世
應臨月建之財以克世，許之必得，彼問何時到手，余以次日辛丑衝動未財日得，卻得於辰土出空之日，此乃舍其不空而用旬空。
未月甲午日占升遷得師之渙卦
父母酉金″應  動          子孫卯木′  
兄弟亥水″    動          妻財巳火′世
官鬼丑土″                官鬼未土″  
妻財午火″世              妻財午火″  
官鬼辰土′                官鬼辰土′應
子孫寅木″                子孫寅木″  
斷曰：世爻極旺，既臨日建又得月令作官星而合世，但卦中官星兩現，一空一破，至辰年官而出空一定高升，然反吟於外卦，當得驗者，去而複來，果於辰年，調于河南，五月因他故，又調回楚，十月而升督府，十年兩調一升，皆應實空之年也。
又如亥月丙午日母占子何日脫厄，得豫之歸妹
妻財戌土″                妻財戌土″應
官鬼申金″                官鬼申金″  
子孫午火′應              子孫午火′  
兄弟卯木″                妻財丑土″世
子孫巳火″    動          兄弟卯木′  
妻財未土″世  動          子孫巳火′  
餘見卦中三現子孫，俱生世爻，午逢日建而靜，兩爻巳火逢月破許巳年脫厄，乃實破之年也，果脫厄於巳年。此乃卦中用神三現，而用逢破之爻也。
野鶴曰：餘竟以月破而斷年者，非只此一卦也。因此位老夫人之長公棄封疆而歸，本人自身占過，申金子孫發動，動逢合乃應巳年；弟又占兄，申金兄動亦應巳年，此卦巳火子孫回頭生世，雖逢月破，合前二卦故敢許以巳年，以卜易者一則全其靈機達變，二則卦要留神記之，若不留心記得前卦，此卦午火日建生世，何不許其午年，況午歲又是合世之年，何敢許其巳年，許巳年者，因合前卦而斷也。
《星煞章》第三十三
太乙貴人
甲戊兼牛羊  乙巳鼠猴鄉  丙丁豬雞位
壬癸兔蛇藏  庚辛逢馬虎  此是貴人方
假令甲戊庚日占卦又中見丑未者即是貴人
祿神
甲日到寅  乙初到卯  丙戌祿在巳  丁己祿居午  庚祿居申  辛祿在酉。
假令甲日占卦爻中見寅為祿乙日占卦爻中卯為祿餘仿此
驛馬
申子辰馬到寅  巳酉丑馬在亥  寅午戌馬居申  亥卯未馬在巳
假令子日申日辰日占卦爻中見寅即為馬餘仿此
天喜  
春戌  夏丑  秋畏  冬未
假令春天正月占卦爻中見戌即為天喜，三月雖以戌為天喜，又為月破，若發動於卦中扶助旺相之用神者，以之為喜，不以為破，餘仿此。
諸書星煞最多，余留心四十餘載獨驗貴人祿神驛馬天喜，然不能獨操禍福之權，用神旺者見之愈吉，用神失陷雖有如無。
李我平曰：伏羲觀奇偶以判陰陽，文王以爻辭而斷凶吉，周公之後，決禍福于五行，易道窮矣，今兼吉凶煞星，不知起自何人。喪門拓墓大殺飛鷹，加此驗語驚人，往往全無應驗，易冒疾病章雲：卜卦不死星煞不死用神煞（此處缺），出爾反爾，後學何從，即如此書得驗貴人祿神驛馬亦必附和用神之旺相，即不能獨操禍福之權。
予以為誠意先生千金賦曰：吉凶神煞之多端，何如生克制化之理，一言以敝之矣。
增刪《黃金策千金賦》第三十四
動靜陰陽，反復變遷。前動變章注解明白。
太過者損之斯成。舊注主事爻重複太多，事不專一，故宜損之。且如土為主事爻多，卦中多逢丑戌辰未，謂之大過，須待寅卯月日克制土爻，然彼成事，或占時得遇寅卯日月亦好。
野鶴曰：不獨後逢寅卯月日，得逢辰月辰日者，或許成事，何也？辰乃土之墓庫，謂之用爻重疊，須墓庫以收藏是也，餘仿此。
不及者益之則利。何為不及？若主事爻只有一位，又不旺，謂之不及，其事難成。且如金為主事爻，若在夏天占得休囚死煞，若得日辰動爻生之，或得後來逢生助之日月，皆有利益，其事亦成。餘以此論是理。但要主事爻原有根蒂，衰而逢生者，如旱苗得雨也，勃然而興，故謂之有扶有助，衰弱休囚亦吉。只恐衰弱無助，休囚失陷，雖逢生合，亦難生矣，豈不聞制中弱主，難以為持。
生扶拱合，時雨滋苗。克害刑沖，秋霜殺草。前五行生克、三合六合章、月將日辰章，三刑六害章，注解極明。
長生帝旺，爭如金穀之園。死墓絕空，乃是泥犁之地。前《生旺墓絕章》、《空亡章》詳之。
日辰為六爻之主宰，月將是萬蔔之提綱。前《日辰月將章》詳之。
最惡者歲君，宜靜不宜動。歲君乃當年之太歲是也。或旺動暗沖克世爻，占年運者，必須是一年中的大事。占官事的，一定得是朝廷的大事，占卜升遷官運以及占卜面聖朝君，或者占卜向聖上請功的，皆宜太歲生合世爻，動而生世更吉。最忌刑沖克世。除此數占之外，皆與他要等也。何也？太歲雖司一年之令，尊而不親，難仰吉凶，皆不及日月。古以太歲不理家庭瑣事，此理是也。所以太歲沖爻為歲破不以為凶，合爻為歲合不以為吉。爻之衰者，太歲不能生之，爻旺者太歲不能制之，遇月破者即破，逢旬空者旬空，此非月建日建力也？
野鶴曰：作當年禍福，不以為重，作後世之吉凶，其實不輕。且如主事爻屬木爻，卦中申酉金動，謂之木被金傷，縱使木旺金衰，目下可保無事，後遇申酉歲難免其殃。
如巳月壬子日占鄉試得水地比
妻財子水″應              妻財子水″應
兄弟戌土′                兄弟戌土′  
子孫申金″                子孫申金″  
官鬼卯木″世              官鬼卯木″世
父母巳火″                父母巳火″  
兄弟未土″                兄弟未土″  
巳月父爻當月建文星旺矣，獨嫌官星持世，卯木旬空，許之卯科方得遂意。子年占，果于卯年登科。卯年者，太歲填實不空也。
不驗者身位，宜刪而不宜存。舊系最要者身位，喜扶而不喜傷。原注有雲，古用身世而不驗，故用卦身。野鶴曰卦身亦不驗，亦用世爻。或曰間有驗者。餘用世爻，百發無不百中也。然間有之驗，乃偶然湊合耳，何足為法。
世為己，應為人，大宜生合。世為自己，應為他人，凡兼彼此之事，兼而用之，欲他扶助我者，喜應爻生合世爻。我欲代他而謀事者，亦世爻而生應也，兼彼此而不應也。
如卯月辛巳占自陳何如 得恒之升
妻財戌土″應              官鬼酉金″  
官鬼申金″                父母亥水″  
子孫午火′    動          妻財丑土″世
官鬼酉金′世              官鬼酉金′  
父母亥水′                父母亥水′  
妻財丑土″                妻財丑土″應
餘曰：酉官持世破而且空，又動出午火，相克，不獨削職，須防五六月還見凶災。或曰，幸得世應相生，又變升卦，必相救解，餘曰，自占自陳，與應何干，此迂腐之論也，果於五月下獄。
動為始，變為終，最怕交爭。動爻為事之始，變爻為事之終，不宜互相沖克。
應位遭傷，不利他人之事，世爻受制，豈宜自己之謀。自占者，宜世爻旺相，或臨日月，或日月動爻扶助，或動而化吉，諸占皆吉。占他人以應爻為用，喜他旺者，宜臨旺相之地，又宜日月動爻以生扶；喜他衰者，宜臨墓絕空之鄉，及被日月動爻沖克。
世應俱空，人無准實。世空自己不真，應空他人不實，世應俱空，彼此皆無准實。
內外競發，事必翻騰。卦中動爻少者，吉凶自有條理，容易剖斷。若內卦外卦紛紛亂動，則吉凶不定，必人情不常，事體反復，全無定論，須再占一卦，合而決之。
世或交重，兩目自顧瞻于馬首。
應如發動，一心似托於猿攀。舊注世應皆不動，動則反復不常，如馬首，似猿攀，意以無寧。
野鶴曰：吾不敢以之為是，亦不敢以為非。此乃用不旺，象不成之說也。若用爻得地，大象當成，世動不受克制，應動三合世爻，圖事成之更速。
用爻有氣無他故，所作皆成。
主象徒存更被傷，凡謀不遂。用爻及主象，即主事之爻也。或旺有生扶，或有氣並無他爻克制，事之必成。倘衰弱無力又逢克制，雖則出現亦無用矣。
爻遇旬空，逢沖而有用。旬空得遇日辰沖者，謂之沖空，實不為空，反為有用。倘動爻空者，日辰沖之更實。
合遭破以無功。舊注爻相合，如兩人同心，事必克濟。若日月動爻沖克者，則為合處逢沖。須防小人挑唆，合好之中，以生疑忌。只在自為之事者，亦被旁人挑阻，我事難成。餘得驗者，凡三合六合，雖不宜目下日月動爻沖克，又宜後來之月衝開。正所謂如逢合住，衝破成功。且如爻中寅與亥合，事若在申巳之日月方成其事，餘仿此。古之不動，宜為之合，非也，兩爻皆動，始為合。
動空化空，皆成凶吉。舊系必成凶。餘得驗者，動不為空，動而化空，亦不為空，吉凶皆應沖空實空之日，予故更之。
刑合克合，終見乖淫。舊注合者，和合也。見之為吉，殊不知合中有刑有克，畢竟不合。用午字為財爻，寅為福神，因午字帶自刑，名為刑合，不以為合，而為刑也。野鶴曰：午既自刑，乃自有刑害之禍，得福神而作合，是救解其禍矣，反不為吉者，非也。餘嘗得驗，世爻午火，化未相合，已定重刑，後競得釋放，免於災禍。
動逢合而絆住。舊注忌神動逢日月相合，則不成凶。原神動逢日月合住則不濟事。此亦有理，餘得驗者，後逢衝開之日月，吉凶俱成。
如未月庚寅日占官運。
官鬼未土″                兄弟子水″應
父母酉金′                官鬼戌土′  
兄弟亥水′世  動          父母申金″  
兄弟亥水′                兄弟亥水′世
官鬼丑土″                官鬼丑土″  
子孫卯木′應              子孫卯木′  
斷曰：世臨亥水，今歲子年，太歲拱扶，九五酉金，雖不發動，亦有生意。世爻又化回頭生，又得日辰相合，六爻未土官星當權得令，仕途平坦，如順水行舟也。惟疑權操兩省，不為不當，如何兄爻持世，財伏被克，此美中不足也。公問，後日何如。餘曰：防巳年太歲沖害，刑申，不無蹭蹬榮歸之日，只落得四海一空囊耳。果於巳年被論，宦囊消索。此乃世逢合而絆住，逢沖之年月則開。
靜逢沖而暗興。暗動章注解極明。
入墓難克。舊注墓者，滯也。忌神入墓不克用神。且如木為用神，金為忌神，若在丑日占者，金入墓矣，焉能克木。卦中動出丑爻，亦向此推。金爻動而化丑亦是，餘仿此。
野鶴曰：是則是也，屢見後逢衝開墓庫日，依然木被金傷。
帶旺非空。旺者乃旺之爻而遇旬空不作空論，倘遇本日之日辰沖者，謂之空逢沖而有用，遇後日之日辰沖，謂之沖起，過此一旬而出空者，謂之填實，但不為之空也，倘若發動更不為空。
有助有扶，衰弱休囚亦吉。此指主事爻而言，且如主事爻無氣本為不美，若得日辰與動爻生扶拱合，即為得助，與前不及者益之則利相同。
貪生貪合，刑沖克害皆忘。此亦指主事爻而言，且如主象臨卯木，遇申爻動而克之，卦中動出亥水，申金貪水之生，不來克木。又如主事爻臨子水欲卯木動而相刑，若得旁爻動出戌字，卯與戌合，不來刑子，此乃貪合忘刑。
又如用爻臨巳字，卦中動出亥水，動克一火，若得卯木同動，亥卯未合成木局，反來生火，亦謂之貪合忘克忘沖，餘皆仿此。
別衰旺以明克合，辨動靜以定刑沖。衰旺克合，前五行生克章及四時旺相章中已注明白。動靜刑沖，前動變章已注明。
並不並因多字眼，合非合因少支神。舊注卦爻既成，未免有刑沖併合，然多一字不成其名，少一字亦不成刑沖併合之名也。且如子日卜卦，卦中有一子字而謂之並，若有二字則分開而太過也，名雖為並，其實不能並之，二午則不沖，二卯則不刑，二巳則不克，此多一字，不成刑沖克害之名。
野鶴曰：若爻中二子不合二丑，名為合，不成者，亦有理也。若以日辰不能並爻出之二子不能沖爻中之二午者非也，日月如天，無處不沾雨露，不然何以為之巡查六爻之善惡。
即如丑月壬子日占訟
父母戌土′                父母戌土′  
兄弟申金′應              兄弟申金′應
官鬼午火′                官鬼午火′  
兄弟申金′                兄弟申金′  
官鬼午火″世              官鬼午火″世
父母辰土″                父母辰土″  
斷：世臨午火，子日沖之，休囚為日破，不為暗動，今日若審，必有責罰，果於本日見官責杖二十，此即卦見二午，豈可謂之一子不沖二午耶，又曰寅巳申為三刑，若有寅巳二字，而無申字，或有寅申二字，而無巳字，但少一字，不成三刑，又曰亥卯未為三合，卦有二，內少一字者，不成三合。
野鶴曰：此二者皆非其說，殊不知虛一待用，待後時之月日可以填之。
如巳月未日占久病得困之兌卦
父母未土″                父母未土″世
兄弟酉金′                兄弟酉金′  
子孫亥水′應              子孫亥水′  
官鬼午火″                父母丑土″應
父母辰土′                妻財卯木′  
妻財寅木″世  動          官鬼巳火′  
斷曰：世爻寅木化出巳爻，寅能刑巳，三刑少申字，防申日之危，果卒于申日，此乃少一字，得後來之申日補之，豈可謂少一字不成三刑耶。
如酉月乙巳日占升遷得澤地萃之天地否
父母未土″    動          父母戌土′應
兄弟酉金′應              兄弟申金′  
子孫亥水′                官鬼午火′  
妻財卯木″                妻財卯木″世
官鬼巳火″世              官鬼巳火″  
父母未土″                父母未土″  
斷曰：巳火官星持世由臨日建，蔔書曰官臨日月即升，且巳日衝動亥月與發動之未爻，欲成三合，因少卯字，明年卯月必升，此乃虛一待用，果升於卯月，豈可謂之少一字不成三合耶。
爻遇令星物難我害。日辰月建章注解極明。
伏居空地事與心違。伏，伏神也。伏也又空，諸事難成之象。
舊存占驗丙申日占文書
子孫酉金″應              
妻財亥水″   
兄弟丑土″   
兄弟辰土′世  
官鬼寅木′   伏父母巳火
妻財子水′   
斷曰：以父母爻為用神，此卦六爻無父母巳火，父母伏于妻財寅木之下，又遇旬空，所以文書不成。
野鶴曰：伏而又空，事之不成者是也。但此卦文書之不成者，非因空也，乃因飛神在寅，伏神在巳與申日作三刑之故耳，何也。申日衝動，寅木以生巳火謂之飛來生伏得長生，伏神既得長生，則為有氣不空，不然何以謂之飛不衝開亦枉然，餘故曰：非因空也，三刑也。
伏無提攜終徒耳，飛不衝開亦枉然。凡用神不現，伏於卦中，須宜月建日辰，衝開飛神，生合扶起飛神，即為有用。
空下伏易於引拔。伏神不空而飛神空，易於出現，何也，飛神即空，乃上無壓住之爻也，而伏神再得月建日辰生扶拱合，脫然出矣。
制中弱主難以維持。用爻休囚又被月建日辰制服，縱遇生扶，亦不濟事也。
如辰月丙辰日占地下忽然起五色之光疑有古窖。
父母巳火′                官鬼寅木′應
兄弟未土″                妻財子水″  
子孫酉金′世  動          兄弟戌土″  
兄弟丑土″    動          子孫酉金′世
官鬼卯木′                妻財亥水′  
父母巳火′應  動          兄弟丑土″  
餘曰：財伏而空，全無影響，伊曰：既是無財，何故有五色之光，餘曰，乃妖氣也。彼時人人望財，議論紛紛，有曰子動爻中，兄弟交重偏有望，此卦兄動生子，子動生財，又是內卦合成金局生水旺，何曰無財。餘曰，爾知其一，不知其二，子孫雖旺，不生無蒂之財。子水伏而有空，又被日月飛神克制，財從何來，後競掘之，掘破缸一口，盡是瓦屑泥土。
日傷爻真罹其禍，爻傷日徒受其名。日月如天如君，六爻如臣如萬物。日辰能刑沖克害得卦爻，而卦爻不能刑沖克害日月。
墓中人不沖不發。舊注大抵用爻入墓，則被阻滯，諸事費力難成，須得日辰動爻衝破或克破其墓，方有力也。
如戊寅日占財得同人之乾卦
子孫戌土′應              子孫戌土′世
妻財申金′                妻財申金′  
兄弟午火′                兄弟午火′  
官鬼亥水′世              子孫辰土′應
子孫丑土″    動          父母寅木′  
父母卯木′                官鬼子水′  
用爻入墓，喜得日辰克破，後果得財。以用空入墓許以無財者，非也，殊不知雖空而遇沖，沖空則實，雖墓而克破，破墓則開。
野鶴曰：此極有理，屢試屢驗，但要用神有力，方可許之，倘若用神休囚無氣，雖遇衝開之日，亦難發矣。
如未月戊辰日占年運。
子孫酉金″                子孫酉金″  
妻財亥水″                妻財亥水″世
兄弟丑土″應              兄弟丑土″  
兄弟辰土″    動          子孫申金′  
官鬼寅木″                父母午火″應
妻財子水′世  動          兄弟辰土″  
斷曰：世爻子水是申子辰三合水局，不宜日月克世，世爻化回頭克，動爻辰土又克，此乃世爻休囚無氣也，卯年占，卒於午年，應午年者，世臨歲破之年也，豈可謂之墓中人不沖不發耶。
身上鬼不去不安。諸占最怕克世，獨官鬼持世者，若非職役之人，最宜日月動爻相沖克，反為吉矣，何也，非克世爻，乃克去身邊之鬼。
如午月癸丑日占妻病
父母未土″                子孫子水″應
兄弟酉金′應              父母戌土′  
子孫亥水′    動          兄弟申金″  
妻財卯木″                妻財卯木″世
官鬼巳火″世              官鬼巳火″  
父母未土″                父母未土″  
問來人病得幾時，彼曰三月病起，餘曰卯日財空，明日出空，必定退災，彼曰，醫空不藥矣。餘曰，不妨，此卦亥水子孫獨發，克去世爻之鬼，應在明日寅日，寅與亥合，合起子孫之日，爾無憂也，果於次日退災，不藥而愈，亦不獨此，又因卯木財空，次日出空而退災。
曾如辰月戊子日占小舟過關恐盤阻得水地比變澤山鹹卦。
妻財子水″應              兄弟未土″應
兄弟戌土′                子孫酉金′  
子孫申金″    動          妻財亥水′  
官鬼卯木″世  動          子孫申金′世
父母巳火″                父母午火″  
兄弟未土″                兄弟辰土″  
世爻之鬼，乃滿腹憂疑之象，申金克去身邊之鬼則無憂也。果於卯日過關，並無阻滯。
德入卦無謀不遂。舊注德者，得也，指與天地合其德。主事爻，天干地支上下相合是也，存有占驗。
戌月己酉日占文書得小畜之蠱
兄弟卯木′                兄弟寅木′應
子孫巳火′    動          父母子水″  
妻財未土″應              妻財戌土″  
妻財辰土′                官鬼酉金′世
兄弟寅木′                父母亥水′  
父母子水′世  動          妻財丑土″  
謂五爻動出丙子，文書與世爻變出辛丑干支相合，應戊子日成其文書，余以此論為多事之論。
野鶴曰：鬼穀三才論含爻辭以五行以定禍福者乃用地支。既用地支，不得不以天干為配，未聞以天干而定吉凶。以天干配於地支者，欲全用周天甲子卦，又止於四十八爻。所以乾內卦甲坤之內用乙，乃十幹之首，乾之外卦用壬，坤之外卦用癸，皆十幹之尾。乾之內卦用子，與坤之外卦相合，坤之內卦用未，與乾之外卦相合。二老上下相映，陰陽相配，中包六子，甲乙之次者丙丁，用之于少男少女，艮與兌也。戊己用之於中男中女，坎與離也，庚辛用之于長男長女，震與巽矣，以全上下干支，此乃配偶之法也。故謂之渾天甲子。而禍福吉凶皆地支生克制化克合刑沖以判之。今又以天干而判休囚者，每卦皆宜用也。何獨於此，況小畜變蠱五爻朱雀為文書，動臨巳火變出子水文書，而世爻臨子水父母，又為文書，酉日生之，化丑合之，疊疊文書旺動于卦中，便非干支相合，亦不能說無成，故曰多事之論。
忌臨身而多阻無成。忌即忌神，占不宜持世。如占官子孫為忌神，子孫持世求名不成，占財兄爻為忌神，兄爻持世，求財不獲。
野鶴曰：此論極是。然餘得有驗者，兄爻持世化出財爻而得財，世臨財爻化出父母而見父。
如巳月丙申日占財得未濟變鼎卦
兄弟巳火′應              兄弟巳火′  
子孫未土″                子孫未土″應
妻財酉金′                妻財酉金′  
兄弟午火″世  動          妻財酉金′  
子孫辰土′                官鬼亥水′世
父母寅木″                子孫丑土″  
此乃忌臨世位化酉財，即於酉日得財。
又如申月戊午年佔領文書得風雷益卦之家人
兄弟卯木′應              兄弟卯木′  
子孫巳火′                子孫巳火′應
妻財未土″                妻財未土″  
妻財辰土″世  動          父母亥水′  
兄弟寅木″                妻財丑土″世
父母子水′                兄弟卯木′  
此亦忌臨世位，即於酉日而得文書，同日子占父亦得此卦，亥日見父，其故何也，疑是動爻不克變爻之故耳。然亦無多見者，餘既得驗，不得不以告之，然非教後人之法也。諸占必以忌神持世多阻無成者為是。
卦遇凶星避之皆吉。舊注凡值用神空凶，遇日月動爻沖克者，謂之避空，反不遭其沖克之害，舊存有占驗：
六月壬子日占子病得姤之大過
父母戌土′    動          父母未土″  
兄弟申金′                兄弟酉金′  
官鬼午火′應              子孫亥水′世
兄弟酉金′                兄弟酉金′  
子孫亥水′                子孫亥水′  
父母丑土″世              父母丑土″應
謂父母旺動，用爻亥水子孫而無氣，本為凶兆，喜得用爻值旬空而避之，至丙子日而愈，蓋丙子者，則前面已過，又是亥水子孫值子日而臨帝旺故耳。
野鶴曰：此論非理，諸占最惡者忌神，既動於卦中，禍已兆矣。用神靜者逢沖之日遭害；用神動者，逢合之日遭傷；用神破者，實破之日而遇；用神空者，出空之日相逢。是乃未曾出一可以避之，出空必遇其害，豈曰出空則前面已過，反不受其禍，此說悖也，謬也，餘得其驗者，原神動於卦中，用神空者，出空之日而得。忌神動於卦中，而用神空者，出空之日逢殃，屢占屢驗，獨近病逢空不論。凡占近病，用神得遇旬空者，不拘日月動爻克害，用神出空之日即愈。即獨此一事，論空不論克也。他占皆忌。此姤之大過，定是占於近病，不悟近病逢空，繼而曰諸事皆可避之，此誤後人也。
爻逢忌殺敵之無傷。舊注忌爻發動，心事不利，若得日月動爻幫助用爻，可以敵之，不傷於彼，事亦可成，餘以此論是理。
申月乙未日占脫役得損之節
官鬼寅木′應  動          妻財子水″  
妻財子水″    動          兄弟戌土′  
兄弟戌土″                子孫申金″應
兄弟丑土″世              兄弟丑土″  
官鬼卯木′                官鬼卯木′  
父母巳火′                父母巳火′世
謂世臨丑土，而子水財動生助寅木之鬼，木之鬼動而克世，喜得日辰未土、五爻變出戌土扶助世爻，可以敵其寅木之鬼，不能傷身。野鶴曰：以此作後人之法者，亦誤人也。何也，一重未土扶世，豈可敵其寅鬼傷身之惡煞耶？殊不知寅木鬼動，月建破之，未日墓之，此寅木之鬼破，保無事者也！此誤作戌未二土幫扶者，錯也！況變爻戌土從無幫助正卦之爻，作有一例，可以比之。
辰月乙未日占月令得泰之豐
子孫酉金″應              兄弟戌土″  
妻財亥水″                子孫申金″世
兄弟丑土″    動          父母午火′  
兄弟辰土′世              妻財亥水′  
官鬼寅木′    動          兄弟丑土″應
妻財子水′                官鬼卯木′  
世爻辰土，月建助之，丑土動而化回頭之生，又來扶助。雖則寅木鬼動而世爻旺相有助有扶可以相敵，然此後至辛丑日尚亦見其凶非，因一言觸怒上司，幾乎危殆，幸得解救。應解救者，因得日月之土幫扶也。
主象休囚怕見刑沖克害。主象旺相，尚難敵乎刑沖克害之爻，況休囚耶？
用爻變動忌遭死墓絕空。舊注死墓絕乃陷阱之地，若用爻動而化墓化絕化死化空者，不問公私大小之事，皆主不成。占病逢之，必死無疑。予得驗者，化墓化絕，若動爻旺相，或臨日月幫助，亦無大害，化墓者，衝開之日月而成，化絕者逢生旺之日月而就。至於化空之說，更得多驗，占謀事，實空之日必成。占近病，出空之日即愈。
用化用有用無用。舊主既有用爻，不可動而又化出來。謂之化去，或旁發出，皆不濟事。故雖有用，即如無用。一般占病尤忌。野鶴曰：此論非理。用爻若化進神，諸占皆吉。即使他爻動出者，再得此助幫扶，何謂無用。豈不知太過者損之斯成，有曰用爻重疊，得墓庫以收藏。如果用爻太多，待至傷損之日，墓庫之日，成之更穩，反曰無用。非也當刪。
空化空雖空不空。餘得驗者，不獨空化空則不為空，動亦不為空。動不為空，為禍為福，沖空實空之月日必應。
養主狐疑，墓多曖昧。此亦長生沐浴之中之二位星是也。餘用生旺墓絕，其餘不驗。今之驗化出者亦驗生旺墓絕。墓者，滯也。用神動而化墓者，近病久病遇之，主昏迷之象。用神旺者，衝開墓庫之日則安。用神休囚，又被刑沖克害者，難愈。逢空者，近病者愈，久病者凶。捕獲遇之，深藏難保。身命遇之，愚蒙不振。失脫遇之，暗藏不見。婚姻遇之，皆暗昧不明之象。若動爻化墓，墓神回頭克動爻，勿以暗昧論，乃凶兆也。忌回頭克我者是也。如若墓神為鬼，回頭克用，更凶。化養化病化胎又化沐浴俱不驗者刪之。
化生旺兮禍福有三。生者動爻化長生也。如亥水動化出申金，即化長生又回頭之生，化酉金者不曰化沐浴而曰化回頭之生，此二者動爻有氣化爻旺相，諸占皆吉，旺者，長生之第五位者是也。金木水火而化旺即是化進神，且如申金化酉金，亥水化子水，寅木化卯木，巳火化午火，主占無不亨吉。惟土寄生于申，旺于子水為進神，辰未土動而化出子爻者，乃為化旺，丑土化出子爻者，即為化旺，又為化合，諸占皆吉。
化官鬼兮吉凶有二。動爻變出官，吉凶有二，何也？占功名者，世爻旺相，或臨日月或日月生扶動而變出官星，又無破損，乃為得官之兆也。世若休囚，受克動而變出官星者乃為變鬼，不惟難於王家食祿，須憂夢沉黃梁。
如戌月甲寅日占候選何時得缺，得益變騫
兄弟卯木′應  動          父母子水″  
子孫巳火′                妻財戌土′  
妻財未土″                官鬼申金″世
妻財辰土″世  動          官鬼申金′  
兄弟寅木″                子孫午火″  
父母子水′    動          妻財辰土″應
斷曰：世爻臨月破，又有寅日傷克，又有上爻中卯木克世爻，有克無生，世爻變出官星，其實是變鬼，果然在第二年寅月沒有中榜，正如神告曰：“命限危功名不必生矣”
又如巳月壬申日占開店貿易
子孫酉金″世  動          官鬼寅木′  
妻財亥水″                妻財子水″世
兄弟丑土″                兄弟戌土″  
官鬼卯木″應              官鬼卯木″  
父母巳火″                父母巳火″應
兄弟未土″                兄弟未土″  
斷曰：占生意看財爻，此卦財臨月破，雖則子動生財，生之不起，況世與子孫，一同變鬼，不獨營運難圖，今秋必因子女以致官非。果於八月，因數賭博送官，子受杖刑而死。此應酉金子孫應變鬼，
忌回頭之克我。爻動化克者，如金爻動變火克金，木爻動變金克木，謂之回頭克也。
覺子曰：餘存占驗，凡占回頭之克，占病、占壽、占年運，得之十有九死，亦有占名利、及占家庭得之亦見危亡，何也？其人大限至矣，自己無知猶有名利之求，如神戒曰：數之將盡，何用他求，警戒勿貪，庶幾不羅乎羅網，即使難以回避，亦可保其正寢，疑神之告，乃此意耳。
勿反德以扶人。古法相生須宜他生我，相克還宜我克他。如占彼此兩家之事者，宜應爻生世。如占財者，宜財生世，如占官者，宜官生世。如世去生助他爻，泄盡自己之氣也。
惡曜孤寒，怕日辰之並起。刑沖克害之要即為惡曜，非諸星之凶煞。凡見此爻動而沖克用神，若此星孤立無助，或休囚無力，雖則傷害用神，用神旺相可以敵之，必然無妨，得禍亦輕。惟怕日辰動爻助他為害，彼必狐假虎威，仗勢作惡，得禍不淺也。前月將日辰章內，最怕他爻增克制，同此意耳。
用爻重疊，喜墓庫以收藏。舊注用爻若無日辰動爻損之，必須得墓庫收藏，然後可得。舊存占驗。
丁丑日占財
兄弟卯木′    動          妻財未土″  
子孫巳火′                官鬼酉金′  
妻財未土″應  動          父母亥水′世
妻財辰土′                官鬼酉金′  
兄弟寅木′                父母亥水′  
父母子水′世  動          妻財丑土″應
彼斷曰：卦有兩財，初爻上爻又化出兩財，日辰又是財，本為太過，喜得世爻上有辰字，乃為財庫，謂之財有庫以收藏，後主得財。餘以此論，極其得理，屢試屢驗，但不必卦中有庫，後來逢庫之日月亦成其事。
如午月戊午日占何日雨得地風升變恒卦。
官鬼酉金″                妻財戌土″應
父母亥水″                官鬼申金″  
妻財丑土″世  動          子孫午火′  
官鬼酉金′                官鬼酉金′世
父母亥水′                父母亥水′  
妻財丑土″應              妻財丑土″  
友人持此卦問餘曰：今日占雨，父母不動，而丑土之財又化出午火回頭生，竟是大旱之年也。餘曰：壬戌日必雨。友曰：父臨月建，陰雨連旬，今子孫臨月建，亦同此意，如何得雨？餘曰：午火子孫臨日月旺之極矣，乃為用爻重疊，逢墓庫以收藏，故知戌必雨。果于戌日申時雨。
事阻隔兮間發。舊注世應中間兩爻謂之間爻，動則事事阻隔。謂之兩爻在世應之中，動阻兩家之事，使彼此不能相通。又曰世應中間兩爻發動所求多阻隔。覺子曰：以此爻作為間爻試之果驗，但看所占何事，須是彼此兩家之事始可用之。婚姻以之為媒妁，詞訟以之為證，買賣以之為牙行，借貸成文以之為中保，舟車以之為附載。交遊以之為幫開，胎產以之為收生保姆。
心退悔兮世空。舊注自占世為主象，若無明動爻傷克而世爻無故自空者，必主心惰意懶，自不向前。野鶴曰：此論為是。前曰無故之空，如入深淵大壑，諸占大凶者，非也！易林補遺有曰世應皆空，故不向前，退悔，主賓皆動二邊，日後更張。所以不獨世空不宜，應爻亦不宜也。謂之世應皆空，事無准實，凡動而空者，不以此論。
卦爻發動須看交重。舊注交動主未來之事，重動主過去之事。餘試間有驗者。大凡爻象有一定不可移者，可以為法，間有驗者，乃偶然之合耳。
動變比合當明進退。進神章已注明。
殺生身莫將吉斷，用克世勿作凶看。蓋生中有刑害之兩妨，合處有克傷之二慮。殺生世者，是日月動爻動臨忌神而生世，非凶煞也，不以吉斷者，何也？謂忌神既旺，用衰矣，世雖逢生何益？
如戌月丙子日占父任雲南何時得信？得地澤臨卦
子孫酉金″                子孫酉金″  
妻財亥水″應              妻財亥水″應
兄弟丑土″                兄弟丑土″  
兄弟丑土″                兄弟丑土″  
官鬼卯木′世              官鬼卯木′世
父母巳火′                父母巳火′  
占信者，朱雀巳火父母為用神，日辰子水克巳火，忌神戌月乃巳火月墓，日克音信茫然之兆也。而世爻卯木雖遇日生月合，何益於事。殺生身勿將吉斷，此之謂也，後果無音訊，四年知父而遇害矣。
用克世勿作凶看者，乃用為克世也，舊注主事爻動來克世，乃是事來趕我，事必速成，我雖見克，亦何傷哉，故雲克世者不以為凶。覺子曰：此論未必全是，餘之得驗如占財財為用神，財爻克世者必得。占行人用神克世者即至，占醫藥子孫為用，子孫克世者即愈，此外數占皆不宜用神克世也，若占功名，官鬼克世，非災即禍，豈可曰勿作凶看。
如丑月庚子日占關差得否得泰之明夷
子孫酉金″應              子孫酉金″  
妻財亥水″                妻財亥水″  
兄弟丑土″                兄弟丑土″世
兄弟辰土′世              妻財亥水′  
官鬼寅木′    動          兄弟丑土″  
妻財子水′                官鬼卯木′應
占官差以官鬼為用，此卦辰土持世，寅木官鬼克世，世爻空，即於壬寅日得差，次年三月死於中途，豈可謂之用克世勿作凶看。
刑害不宜臨用。主事爻與日月動爻作三刑者，占事不成。占物不好。占病必死。占人有患。占婦人不貞潔。占文書有破綻。占訟必有罪責。動化刑亦然。
死絕豈可持世。用爻世爻絕於日辰，或化絕，有舊注諸事不利，餘以休囚被克而又絕者，是也。旺相不妨，
動逢沖而事散。六沖章注極明。
絕逢生而事成。大凡世與用神或絕於日或化絕，若得日月動爻生者，謂之絕處逢生，且入寅日占卦酉為用神，酉絕於寅，若在辰戌丑月未月，或爻中動出辰戌丑未，以土生酉金，皆謂之絕處逢生。
如逢合住須衝破以成功，若遇休囚必旺相而成事。應期章有注。
速則動而克世爻，緩則靜而生身。此獨佔行人而用之，他占不用。謂用神動而克世，行人回來之速也。用神靜而生世，行人歸來緩也。且如占父母何日歸，父母動而克世者，許之歸。
父亡而事無頭緒，福隱而事不稱情。古法卦中無父母，事無頭緒，卦無子孫無喜悅，餘以此論為多事，凡占事者，用神原神忌神仇神克害刑衝破墓空絕日月飛伏許多事故尚無定論，不敢尋不當用之爻耶，餘恐枝葉多生。
鬼雖禍災，伏尤無氣。天元賦中無鬼論雖則有理，實亦多事，餘生平以占官鬼疾病當用者則用，不當用者則不用也。
子雖福德，多反無功。覺子曰：以之為忌神者，實則不宜，以之為用神者，多則何害？豈不聞損之斯成，逢墓庫以收藏也。
虎興遇吉神不害其為吉，龍動而逢凶曜難掩其為凶。此為得理。六神章已注。
元武為盜賊之事，亦必官爻。朱雀為口舌之神，必須兄弟。此論欠理，元武朱雀勾陳騰蛇動而不克世者，無礙。動而克世者，皆以為凶，勿分兄弟官鬼。
吉凶神煞之多端，何如生克制化之一理。此之言也，學者亦深味之。
除惡未盡，須防死灰復燃。克害刑沖之神，若得日月動爻克制者，須盡其根，若除而未盡，將來遇生扶之年月，仍複為禍。
如卯月甲申日占病得地山謙變水山蹇
兄弟酉金″                子孫子水″  
子孫亥水″世  動          父母戌土′  
父母丑土″                兄弟申金″世
兄弟申金′                兄弟申金′  
官鬼午火″應              官鬼午火″  
父母辰土″                父母辰土″應
斷曰：亥水子孫長生于申日，世遇日建逢生，雖化戌土之克，春令土衰，卯月克制，有殺無妨。果于丁亥日全愈。豈知卯木雖克戌土，還有相合之意，亥水雖長生，戌土亦得長生于申，後至巳月亥逢月破，巳火生助戌土，諺語：斬草不除根，萌芽依舊生。複得病而死。
傷害不重，枯木猶有逢春。世與動爻有氣，若被日月動爻沖克者，目下雖克傷，他日逢生再發。
水要看源，木要尋根。凡占身命、家宅、功名、墳墓、貿易等事，欲其久遠者。用神雖則為重，而元神必須兼看。用神為事之體，元神為事之本。用神雖旺，原神若被傷克者，即如水無泉源，木無根蒂，金火土者皆同。
如午月庚寅日占掣簽何處。得大畜變中孚卦。
官鬼寅木′                官鬼卯木′  
妻財子水″應  動          父母巳火′  
兄弟戌土″                兄弟未土″世
兄弟辰土′    動          兄弟丑土″  
官鬼寅木′世              官鬼卯木′  
妻財子水′                父母巳火′應
斷曰世臨寅木官星，必得東缺。非廣東即山東。獨嫌子水月破動而化絕，恐不能到任。彼曰：何也？餘曰：財為養命之源，又為朝廷之祿，今財臨絕地，是無財無祿，世爻寅木無水滋生，乃為凶兆。彼曰：改日潔誠再占。餘曰可也。
甲午日又得臨之節。
子孫酉金″                妻財子水″  
妻財亥水″應  動          兄弟戌土′  
兄弟丑土″                子孫申金″應
兄弟丑土″                兄弟丑土″  
官鬼卯木′世              官鬼卯木′  
父母巳火′                父母巳火′世
餘曰此與前卦，卦名雖殊，其理一也。又是亥水財爻被回頭克，不獨難以到任，還妨秋令危災。後果於七月，先得瀉疾，略好後，因服補藥太過，吃一次藥，只能喝一兩水，後竟渴死。
動爻空破又何妨。
如戌月己巳日余占南行得大有之大壯
官鬼巳火′應  動          父母戌土″  
父母未土″                兄弟申金″  
兄弟酉金′                官鬼午火′世
父母辰土′世              父母辰土′  
妻財寅木′                妻財寅木′  
子孫子水′                子孫子水′應
余以應爻為官星動而生世，官貴相生者，雖則可喜，但嫌巳火墓於戌月而又化墓，生我之官爻即又入墓耶，兼且又是六沖，疑為不吉。
又亥月甲辰日又占得大有變畜卦
官鬼巳火′應              妻財寅木′  
父母未土″                子孫子水″應
兄弟酉金′    動          父母戌土″  
父母辰土′世              父母辰土′  
妻財寅木′                妻財寅木′世
子孫子水′                子孫子水′  
餘疑又得此卦，巳火雖則生世又為月破，破而不能生我，這何益。況間爻酉金兄動乃阻隔耗財之神，疑之不行。
及至甲寅日又占又得大有之大壯
官鬼巳火′應  動          父母戌土″  
父母未土″                兄弟申金″  
兄弟酉金′                官鬼午火′世
父母辰土′世              父母辰土′  
妻財寅木′                妻財寅木′  
子孫子水′                子孫子水′應
連得三次，餘始悟，曰：此行到明年三四月必定如心。巳火之官動而生世，目下雖破入墓，明年三月衝開戌墓，巳火得出，至巳月得令，當時不破不空，旺相而生世矣。即于巳日起程，行至中途遇舊識，母死又被回祿，同行，行不數日，又遇知己，道及某處有奇門一部，乃系抄本，命餘同去買之，同道兩日，余蔔一卦，又得大有之大壯，余對友曰：此卦得之四次，非叫我買書，乃促我行也。竟行，後至地頭，已二月矣。一日于將軍府中，將軍問曰：江南其撫國，功名將來何如？餘曰：向於酉年占得艮之觀卦，即許酉年離任，又許今年三月仍以原品起用。
卯月戊戌日占目下功名升否？
兄弟巳火′世  動          子孫戌土″世
子孫未土″                妻財申金″  
妻財酉金′                兄弟午火′  
官鬼亥水′應  動          子孫辰土″應
子孫丑土″                父母寅木″  
父母卯木′                官鬼子水′  
餘曰：離變震卦，六沖而變六沖，世爻化墓入墓，亥水官星動化回頭之克，大凶之兆，勿望升遷，且防刑獄。將軍曰：此吾侄也。曾在二十九歲于都門向爾占過，許之四十九歲有險。今年四十九歲，有何險處？餘曰，既是卦之前後照應，目下諸事更宜慎之。一日于藩司署中藩台向餘曰：此系餘府尊，因得罪制台，已為辯護，看何如？
卯月庚子日占得風山漸。
官鬼卯木′應              官鬼卯木′應
父母巳火′                父母巳火′  
兄弟未土″                兄弟未土″  
子孫申金′世              子孫申金′世
父母午火″                父母午火″  
兄弟辰土″                兄弟辰土″  
斷曰：子孫持世，官臨應爻，祿位已屬他人矣。萬萬難於複職。藩台曰：令爾報喜，如何此說？餘曰：有喜則報，此卦無喜可報也。府尊曰：今日不誠，明早請到敝處，誠意蔔之。
卯月辛丑日又占得火地晉卦
官鬼巳火′                官鬼巳火′  
父母未土″                父母未土″  
兄弟酉金′世              兄弟酉金′世
妻財卯木″                妻財卯木″  
官鬼巳火″                官鬼巳火″  
父母未土″應              父母未土″應
餘曰：今日卦與昨日相同，世爻破而入墓，官星兩現，皆空破，彼之不服，餘曰，再占一卦不妨。又得恒之大過
妻財戌土″應              妻財未土″  
官鬼申金″    動          官鬼酉金′  
子孫午火′                父母亥水′世
官鬼酉金′世              官鬼酉金′  
父母亥水′                父母亥水′  
妻財丑土″                妻財丑土″應
餘曰：恭喜，此地爵位雖已失矣！速速援刑例，再任西方。彼曰：何以見之？餘曰：持世官星破而入墓，所以知其失之就矣！幸五爻官化進神乃再任之官也。
余於彼地二月，占過數卦，尚無應驗，及至三月將軍之侄因昔年因陳不前，都中有人報出行文拿問；又見邸報，江南撫軍果以原品起用；又本府府尊命下，不准複職，後援刑例果於巳年補陝慶陽府知府。
余於彼地三五月，了無寧日。悟前火天大有連得四次，巳火之官而生世爻，應巳月官以相生，須知神報吉凶之月日不可照樣而書符，全在人之變通也。
大匠誨人，必以規矩。卜者決斷，全在靈機。古聖先賢，教人占卜，先教人動靜衰旺生扶拱合刑沖克害破墓絕空，種種關節不可放過，書宜熟看，自能觸類旁通，隨機應變，爻象一成，即知禍福。用者重之，不用者去之，切不可謬柱而鼓瑟也。
筮必誠心，子日不忌。天下無事不由心生，心動求神，必須至誠。故曰：誠則形，形則聚，聚則明。心誠求之，卦必顯而易見。古有子不問卜，黃金策曰只在誠與不誠，不在子與不子。
 占勿二念，早晚何妨。一念之誠，可格天地。一籃之用，可享鬼神。若懷兩三事而占者，念既不專心，何能一念多心？即是不誠！故曰：遇事即占，不認早晚，慎勿兩念，二念不驗
曾有先占求財後占丈人之病。
辰月乙丑日占求財得隨之否
妻財未土″應  動          妻財戌土′應
官鬼酉金′                官鬼申金′  
父母亥水′                子孫午火′  
妻財辰土″世              兄弟卯木″世
兄弟寅木″                子孫巳火″  
父母子水′    動          妻財未土″  
由占妻父病得水山騫
子孫子水″                子孫子水″  
父母戌土′                父母戌土′  
兄弟申金″世              兄弟申金″世
兄弟申金′                兄弟申金′  
官鬼午火″                官鬼午火″  
父母辰土″應              父母辰土″應
若依本人之言告而斷者先占求財，滿盤俱足財星，其財彼得。占丈人病者，父母臨日月而不死，卻不知二事從此人之念而出，神以前卦應丈人之病，財動克父，丈人病重辰日。應辰日者，財爻屬土，有辰乃土之墓耳。
 後卦反應求財，兄爻持世，不得。若非留神參悟，以前卦而斷求財，以否卦斷丈人之病者，令人噴飯。餘故曰：一念只占一事，不仿早占晚占，心懷兩三事者，半夜求神，亦有錯矣。
 我事不可命人。我有心事，不可叫他人代我去占，我之一念，他又一念，事二念也！
曾有現任官府命家人代占防害，卯月戊戌日占主人目下災悔否。
得比之鹹
妻財子水″應              兄弟未土″應
兄弟戌土′                子孫酉金′  
子孫申金″    動          妻財亥水′  
官鬼卯木″世  動          子孫申金′世
父母巳火″                父母午火″  
兄弟未土″                兄弟辰土″  
 此卦若以本人念，占防害者，喜子孫克世，克去身邊之鬼。而無覆也。告以家人，占主以父母為用神，又以官爻而兼用，巳火父爻旬空而墓於戌日，卯官雖臨月建，難擋疊疊之金，目下雖則無妨，秋來豈無險厄？豈知此卦，競應官府自己之念，世爻為用，子孫克世，以解其災。至申日聞信，有人往上司揭告，被人勸阻，訟之未成。若以家人占主而決者，差別遠矣；又有不應主人之念，而應家人之念者，故日我事必要親占，命他人而代者，難取用神，必於不驗。
他是誠心，持頌問神，讓我先占，恐神不許。我真誠問，早已舉念，我讓他占，神必應我。
曾於辰月癸未日欲占功名先代尊長而占於病。得姤之渙卦
父母戌土′                妻財卯木′  
兄弟申金′                官鬼巳火′世
官鬼午火′應  動          父母未土″  
兄弟酉金′    動          官鬼午火″  
子孫亥水′                父母辰土′應
父母丑土″世              妻財寅木″
 本人占功名得天澤覆
兄弟戌土′                兄弟戌土′  
子孫申金′世              子孫申金′世
父母午火′                父母午火′  
兄弟丑土″                兄弟丑土″  
官鬼卯木′應              官鬼卯木′應
父母巳火′                父母巳火′  
若以前卦，斷子病者，其子必死。何也？亥水子孫，日月傷克，世爻暗動，又傷子孫，兄申酉金，又被午火克壞，謂之忌神旺而元神衰，勢之必死，豈知本人舉念在前，前卦而應功名，午火官動而生世，世動官興，五月高遷。後卦竟應父占子病，申金子孫，日月生之，次日即愈。
 他事由他動念，慎勿提他。他之心事，未動念而占，我提醒他，叫他占，乃我之念也。曾有父叫子占功名
 午月辛酉日占功名得萃變遁。
父母未土″    動          父母戌土′  
兄弟酉金′應              兄弟申金′應
子孫亥水′                官鬼午火′  
妻財卯木″    動          兄弟申金′  
官鬼巳火″世              官鬼午火″世
父母未土″                父母辰土″  
 此子十有五歲，父叫他占將來有功名否？若於官星持世，夏火當令，未土父爻為文章，父化進神，功名有望，豈知父叫子占，乃父之念也，此卦乃是父占子也，父動克子只傷妻，此子未年而死。未年死子者，未土父動，值未年以傷子也。夫應七月傷妻，卯木財爻絕于申也。余今亦曾叫人而占，另有一法，先向伊曰，爾之某事，須占一卦，目下我起之念，爾且莫占，待少刻忘懷，爾忽想起念而占之，即數之念，也屢驗。
 我占必以直告，卻莫昧已，此等極多，難以枚舉，有為婚姻故，占月令者。因功名，故占流年。有現任官府，欲望他人之缺，不便言之。故占在任之吉凶，有孝廉不明言蔔會試，卻問功名，有已生子，故問有子否？如未月癸亥日占流年得艮卦。
官鬼寅木′世              官鬼寅木′世
妻財子水″                妻財子水″  
兄弟戌土″                兄弟戌土″  
子孫申金′應              子孫申金′應
父母午火″                父母午火″  
兄弟辰土″                兄弟辰土″  
此人已往軍前援例，故占流年，只謂命有功名，流年必現，卻不知占功名，以官為官，最喜官星持世。占流年以官為鬼，不宜官鬼持世，餘以此理告之，彼曰：煩人援例，如不知成否？餘曰：此卦官星持世，長生於亥日，業已成矣。亥水為財，財旺生官。果于申日文書實收俱到，應申日者，寅木官星持世，靜而逢沖之日也。若以流年作鬼斷者，如天遠矣。
占遠應近，務必留心。天下之理生於動，有機則動，凡來占者，事在目前，心神迫情，兩心相感，起課之人精神亦聚，吉凶立建；事尚無機，或占後運，或占不關切之事，甚有作戲談而問占卦之人，不得已而應之，兩心毫無相攝，卦亦茫然，卦之成者戲以遠而報近事，或以近事而報遠。如未月丙辰日占財。
得鹹之大過
父母未土″應              父母未土″  
兄弟酉金′                兄弟酉金′  
子孫亥水′                子孫亥水′世
兄弟申金′世              兄弟酉金′  
官鬼午火″    動          子孫亥水′  
父母辰土″                父母丑土″應
此人閑問，家中常見白人，必有古窖，何時得財？餘曰：卦中鬼變子孫，目下子女不利，彼小女出花，餘曰：須防亥日，果死於亥日。彼問：何所問得財，神報目下而死女？應亥日者，午火鬼化亥水子也。又如酉月甲辰日占本月月令。得遁之姤卦。
 父母戌土′                父母戌土′  
兄弟申金′應              兄弟申金′  
官鬼午火′                官鬼午火′應
兄弟申金′                兄弟酉金′  
官鬼午火″世  動          子孫亥水′  
父母辰土″                父母丑土″世
世爻午火動化亥水回頭克，世辰年占卦，在午年子月而死。占月令而現壽元，此占近而應遠也。
占此應彼，必須詳察。大凡占出卦象，必須細為詳查，卦有不應所問之事，而反應所未問之事，其故何也？神有舍小事而報大事，有舍小吉而報大凶，有舍此應彼，占我應他，占他應我，乃旦夕禍福將至，機之一動，卦必現，故曰：知機其神乎，此之謂也。
如巳月已未日占小廝病
妻財子水″應              妻財子水″  
兄弟戌土′                兄弟戌土′  
子孫申金″                子孫申金″世
官鬼卯木″世  動          子孫申金′  
父母巳火″                父母午火″  
兄弟未土″                兄弟辰土″應
 餘曰：此卦不應小廝病，而應今秋功名有礙，彼曰：何也？餘曰：世臨卯木之官化申金子孫回頭克，是以知之。彼曰：我問小廝，如何應在功名？餘日：神之機常常如此，舍小事而報大凶，公之諸事須宜慎之，果於七月，被論革職，此占他而應我也！
又如申月戊寅日占身病得坤之比
子孫酉金″世              妻財子水″應
妻財亥水″    動          兄弟戌土′  
兄弟丑土″                子孫申金″  
官鬼卯木″應              官鬼卯木″世
父母巳火″                父母巳火″  
兄弟未土″                兄弟未土″  
斷曰：卦中世爻酉金絕於寅日，所幸秋天問卜，正值旺相，故自身無災。防九十月妻財有危。因亥水財爻化戌土為回頭克。彼曰：吾病已重。餘曰：卦中子孫持世，不藥而愈。果不久病癒。九月妻死，是占我應他。
又如未月丁亥日占母病得坤之剝。    
子孫酉金″世  動          官鬼寅木′  
妻財亥水″                妻財子水″世
兄弟丑土″                兄弟戌土″  
官鬼卯木″應              官鬼卯木″  
父母巳火″                父母巳火″應
兄弟未土″                兄弟未土″  
斷曰：此卦不現母病，而現子女有災。彼曰：何也？餘曰：令堂近病，卦得六沖即愈，只不宜爻中現出子孫變鬼，伊曰：小兒初生兩月。餘日：八月防之。果於八月其子驚風，又來蔔之。
酉月丁卯日又占子病    得既濟之革
兄弟子水″應              官鬼未土″  
官鬼戌土′                父母酉金′  
父母申金″    動          兄弟亥水′世
兄弟亥水′世              兄弟亥水′  
官鬼丑土″                官鬼丑土″  
子孫卯木′                子孫卯木′應
斷曰：卯木子孫，臨月破，又動出申金傷克，雖值日辰，難過酉月卯日。還有救否？餘曰：向占母病，已應八月死子。今又得此凶卦，何以救之？果死於卯日。夫應於卯日者，乃實破之日也。
李我平曰：黃金策千金賦，乃誠意先生所著，昔有人曰：有能易一宇者，予以千金，後因刻板錯誤，以訛傳訛，致白玉生瑕，不意野鶴老人，前後增刪，另作解注，以成全壁。余不能遣以千金，從此名之萬金賦可也。
天時章第三十五
增刪《黃金策 》
天道旱澇不定，易爻陰晴可測。古以晴雨之占，不可以有試其行術而輕瀆鬼神，如亢旱求雨，澇則求晴，始可蔔之。餘曰：不然，正可以此試其術何也！
卦之微妙，初學難知，以人事而蔔，不易得驗；以天時而蔔，目下即可得驗。天時人事，皆不離五行。天時得驗，人事驗矣，余初學卜，皆賴天時之巧應，得其微妙之處。
子孫為日月星斗，動則萬里晴光。黃金策以財動者，八方鹹仰晴光，非也。子孫發動，萬里無雲，財以子孫為原神，財動雖晴，倘如子孫休囚空破，或現而不動，必不大晴，當有浮雲薄霧。
如卯月甲午日占晴
兄弟戌土″                兄弟未土″  
子孫申金″    動          子孫酉金′世
父母午火′世              妻財亥水′  
兄弟辰土′                兄弟辰土′  
官鬼寅木′                官鬼寅木′應
妻財子水′應              妻財子水′  
申金子動化進神，酉日碧天如洗。或曰：凡存占驗，皆尚奇微巧驗，此卦顯而易見，何故錄之？餘曰：令初學者易知，由淺以入深也。奇驗於理，後卷有之。
父母為雨雪霧霜，發則八方潤澤。凡占，須以分看，或求晴、求雨、求雪、求霜，念專於一而神告矣。宜分請求於何地？神曰：域內晴否？或占本鄉、或占本省、不然天下何日不晴？何日不雨？指其地而占之可也。法以父母為天地，天地閉塞，而日月塞，而日月掩藏，此亦近理。余以父母為厚雲重霧，父動傷子，掩其日月也。所以父爻發動，雲霧迷天，日月掩藏而雨矣。
如巳月甲戌日占天何日雨得小過之旅
父母戌土″    動          官鬼巳火′  
兄弟申金″                父母未土″  
官鬼午火′世              兄弟酉金′應
兄弟申金′                兄弟申金′  
官鬼午火″                官鬼午火″  
父母辰土″應              父母辰土″世
因連日大晴，本日卯時占何時雨？即于辰時起雲，辰末巳初雷雨大作，應辰時者，戌日沖辰父而暗動，雷雨大作者，戌化巳火鬼也。
妻財天氣晴明。財動克父而生子孫，所以主睛。
如酉月乙巳日占本日陰晴：得升之恒
	官鬼酉金″                妻財戌土″應
父母亥水″                官鬼申金″  
妻財丑土″世  動          子孫午火′  
官鬼酉金′                官鬼酉金′世
父母亥水′                父母亥水′  
妻財丑土″應              妻財丑土″  
此卦丑土財動化出午火子孫，上半日雖晴常有浮雲掩日，至午時之後滿天紅日無雲，所以財爻雖主晴明，難免無雲，至午時而見子孫，始大晴也。
官鬼雷霆霧電。官鬼乃父母之原神，動則生父，故主霧霆雷電。或應雷霆，不拘春複秋冬，方可執以為雷霆霧電看是也。
如巳月丁卯日占天何日雨得恒之大過
妻財戌土″應              妻財未土″  
官鬼申金″    動          官鬼酉金′  
子孫午火′                父母亥水′世
官鬼酉金′世              官鬼酉金′  
父母亥水′                父母亥水′  
妻財丑土″                妻財丑土″應
世爻酉鬼暗動，申鬼明動化進神，本日申時，霹雹擎天，遠方大雨，而本處灑來幾點，或曰：因父爻月破。予曰：非也，父爻若動，雖臨月破，亦作大雨。
應乃太虛，逢空雨晴難定，世為大地，受克天變非常。覺子曰：占雨用父爻，占晴用子孫爻、財爻，世應何干？余曾占雨占晴，一卦不現，再占兩卦。六爻不動者，務必求其動而驗之。何故而曰雨晴難定？假使人間趨避，亦可答曰我難定耶？至於世爻受克而天變者，系偶然湊合一兩卦耳，何得以之為法？余常占得官父兄爻克世者不少，未見天變，此兩句宜刪之。
若論風雲全憑兄弟。兄弟發動，雖主風雲乃雲淡風輕之景，非晴非雨之天。每見兄動而日月於雲中穿走，怎隱乍出現。
如午月丁亥日占本日陰晴得逐之否
父母戌土′                父母戌土′應
兄弟申金′應              兄弟申金′  
官鬼午火′                官鬼午火′  
兄弟申金′    動          妻財卯木″世
官鬼午火″世              官鬼巳火″  
父母辰土″                父母未土″  
或曰：兄動為風雲，今日還是陰天。餘曰：申金兄爻為雲，化卯木財爻，是由雲霧中變出日色之象，果一日陰雲申時而見日色，次日卯時大晴。
更詳四季推辭，須配五行參決。黃金策曰：父母爻四時主雨，若臨金水雨大而不止，若臨火土雨小而不久。覺子曰：此系不論衰旺四時，皆以父臨水則雨大，臨火則雨小。既不論衰旺如何，後章又曰：父持月建必然陰雨連旬，假使巳午未月火土當令之時，正大雨施行之際，若值父臨火土而動，如以旺衰而論，父旺當主陰雨連旬；若以五行來決，論火土者當斷之雨小。古法之錯，何以不刪？更可笑者，舊注有雲，冬天以子孫為霜雪，以子孫為霜雪，倘值冬令占晴，以何爻而用？明昔賢悖理之廖，當時而不省悟者，何也？
如子月已亥日因連日雪占何日晴得觀之比
妻財卯木′    動          子孫子水″應
官鬼巳火′                父母戌土′  
父母未土″世              兄弟申金″  
妻財卯木″                妻財卯木″世
官鬼巳火″                官鬼巳火″  
父母未土″應              父母未土″  
斷曰：兩爻火鬼暗動，今日還是陰天，卯木財爻化出子孫子水，明日卯時必晴。果于次日卯時，雲開日出，此子水者既臨月建，又有亥月拱之，旺之無比。若以之為霜雪，不獨不晴，既當雪深十尺。所以占天時，不論旺衰，亦未有以子孫為霜雪也。
晴或逢官，為煙為霧。舊注卦得時兆，爻中又有鬼動者，必須有濃雲重霧，或惡風晦暗，冬或大寒，夏或大熱，非風和日霞之天。余以此論有理，但須分別時辰。
既如辰月已卯日占本日陰晴得屯之臨
兄弟子水″                父母酉金″  
官鬼戌土′應  動          兄弟亥水″應
父母申金″                官鬼丑土″  
官鬼辰土″                官鬼丑土″  
子孫寅木″世  動          子孫卯木′世
兄弟子水′                妻財巳火′  
斷日寅木子孫化進神，今日大晴，五爻戌土鬼動，戌亥時必主黑雲。果于戌時，星辰無光。若以一日之煙霧斷者，錯也。
雨而遇福，為電為虹。卦得有雨之象，子孫亦動者，非有閃電，則有彩虹，餘以之為非。
三合成財問雨難堪八卦。三合財局子孫局者，主晴．三合父局主雨，三合鬼局，黑霧迷天或雷電閃爍，三合木局主風。
五鄉連父晴怪殺臨空。舊注謂父爻空而無雨，子孫及財爻空而不晴。余常占雨，父母休囚不動，果是難望。若值空者，勿謂無望，常得父爻動而逢空，不應沖空之日，則應填實之期。百試百驗，財與子孫空者，同此。
財化鬼陰晴不久。舊注系財化鬼陰晴未定，非也。
如巳月甲寅日因連日晴占何日雨，得既濟變蹇
兄弟子水″應              兄弟子水″  
官鬼戌土′                官鬼戌土′  
父母申金″                父母申金″世
兄弟亥水′世              父母申金′  
官鬼丑土″                妻財午火″  
子孫卯木′    動          官鬼辰土″應
若以財化鬼陰晴未定，此卦卯木子孫化辰土鬼，豈可曰陰晴兩來，殊不知卯木子卯日晴，辰土鬼日天變則不晴矣。余斷辰日天陰，巳日必雨。何以知其巳日雨？卦中申金父爻暗動，動而逢令之日，果於辰日天變，巳日大雨，故曰，子孫爻、財爻、化鬼，晴之不久，父爻動化子，乃雨之不久，非陰晴而難定。
父化兄風雨靡常。父化兄，父化鬼或卦中父動兄動皆主風雨交作，若論前後，動者為先，變者為後，既如兄化父先風而後雨，鬼化父春夏占者先雷後雨。覺子曰：鬼動雖為雷電，應雷者少，黑雲者多，不可執之。
	父化子雨後晴明，弟化孫雲開日出。舊注系母化子，長虹滿帶，非也。
如午月乙卯日因連日雨本日亦雨，占何日晴
父母酉金″    動          子孫寅木′世
兄弟亥水″                兄弟子水″  
官鬼丑土″世              官鬼戌土″  
兄弟亥水′                父母申金′應
官鬼丑土″                妻財午火″  
子孫卯木′應  動          官鬼辰土″  
餘曰：今日酉時必見紅輪西墮，明日還見陰天。彼曰：何也？餘曰：六爻酉父化子，今日酉時落日。初爻卯木化辰鬼，明朝辰日必是陰雲。果於酉時忽然天開，見日色。次日迷雲而雨。
父持月建必然陰雨連旬。舊注；父母臨月建而動者雨必不止，野鶴曰：此以旺衰而言，餘試不驗。
如午月丙午日占何日雨得大壯之升
兄弟戌土″                子孫酉金″  
子孫申金″                妻財亥水″  
父母午火′世  動          兄弟丑土″世
兄弟辰土′                子孫酉金′  
官鬼寅木′                妻財亥水′  
妻財子水′應  動          兄弟丑土″應
又如申月丙辰日占何日得坎之困
兄弟子水″世              官鬼未土″  
官鬼戌土′                父母酉金′  
父母申金″    動          兄弟亥水′應
妻財午火″應              妻財午火″  
官鬼辰土′                官鬼辰土′  
子孫寅木″                子孫寅木″世
前卦午火父動，未時一陣大雨而酉時既晴。後卦申金爻動庚申日雨辛酉半陰晴亥時大晴。前卦不惟父持月建，且臨日辰，從卦父持月建，辰日生之，旺莫如此也。似此之旺且無風雨連旬，而況他乎？余試天時，兄坐長生，才能定風累日，
如辰月戊申日占本日陰晴得中孚之小畜卦
官鬼卯木′                官鬼卯木′  
父母巳火′                父母巳火′  
兄弟未土″世              兄弟未土″應
兄弟丑土″    動          兄弟辰土′  
官鬼卯木′                官鬼寅木′  
父母巳火′應              妻財子水′世
丑土兄動化進神臨月令，父長生於申日，若論旺衰，旺之無比，並不見，狂風累日，只見一日陰雲而已。或曰：兄動化進神不見狂風者，以何爻而至狂風？餘曰：水動化進神乃狂風可。
父財無助旱澇有常。舊注：官鬼空伏，父母無氣，而財爻旺動者必旱；子孫空伏，妻財無氣，而父爻旺者必澇，再遇日月動爻扶者，澇必至於浸沒。覺子曰：若重旺衰，此論何當無理？余存四十餘年之占驗，天時無日不占，時當澇者鬼動亦雨，兄動亦雨，父鬼休囚無氣者動亦有雨。時當旱者，父持月建，亦不過濃雲重霧而已。故章有雲，竟發父官，連朝風雨，凡卦中父鬼亂動而雨水連續而不止也。
福德帶刑日月必蝕。此乃特占日月之論，不可以占陰晴之卦偶而湊合者而棄斷也。
雨嫌妻位以逢沖。占雨倘父爻不動而妻財暗動者還主晴明。占晴若子財不動而父母暗動者還主雨。
晴利父官而化退。舊系晴利父爻之入墓成動而化墓，必主晴明，余以為非父爻入墓，衝開之時則雨。何得利於占晴？惟父動化退神，勢必晴也。
如丑月戊辰日久雪占晴，得隨之震。
妻財未土″應              妻財戌土″世
官鬼酉金′    動          官鬼申金″  
父母亥水′                子孫午火′  
妻財辰土″世              妻財辰土″應
兄弟寅木″                兄弟寅木″  
父母子水′                父母子水′  
斷曰：鬼化退神雨將止矣，果於酉時霧散天開。凡得父化退神，雨亦將止。兄動化退神，雲將開。於子孫財爻化退神者，晴不久矣。
子伏財飛淡雲霧輕。舊系子伏財飛曝夫猶抑，謂財動雖主晴明，若子孫休囚空伏乃陰晴之象。餘以此論是理，此章首句，原系“妻財發動，八方鹹仰晴光。”餘故改曰：“子孫發動，萬里晴光”。
父衰鬼旺少雨濃雲。占雨以父爻為主，若父爻不動且不暗動，而官鬼者動必主濃雲厚霧而無雨。倘爻變出父母者不拘旺衰皆主有雨。
卦傳暗沖雖空有望。父母官鬼靜而逢空，日建沖之主雨。子孫財爻靜而逢空，日建沖之主晴，木臨兄鬼靜而逢空，日建沖之主風。兄弟臨空日建沖主輕風薄霧。
如巳月已卯日占何日晴得離卦
兄弟巳火′世              兄弟巳火′世
子孫未土″                子孫未土″  
妻財酉金′                妻財酉金′  
官鬼亥水′應              官鬼亥水′應
子孫丑土″                子孫丑土″  
父母卯木′                父母卯木′  
酉財旬空，本日日建衝動，次日即晴，乃應動而逢沖之日。
福興被克，沖則成功。卦中子孫爻動化回頭克，或被動爻克，須待沖去克神之日始晴。父財動而被克亦同此斷。
	如丑月甲戌日占何日雨得震之豫卦。
妻財戌土″世              妻財戌土″  
官鬼申金″                官鬼申金″  
子孫午火′                子孫午火′應
妻財辰土″應              兄弟卯木″  
兄弟寅木″                子孫巳火″  
父母子水′    動          妻財未土″世
斷曰：父母子水動被未土回頭克，丑日雨。應丑日者，沖去未土合起父母，故雨。
“木動生風，風伯肆虐”（缺）
“金空則響，電母施威”（缺）
如辰月癸卯日因晴占何日雨。得蹇卦
子孫子水″                子孫子水″  
父母戌土′                父母戌土′  
兄弟申金″世              兄弟申金″世
兄弟申金′                兄弟申金′  
官鬼午火″                官鬼午火″  
父母辰土″應              父母辰土″應
或曰：卦中辰戌父爻，月建又是父爻，明日辰日衝動，戌父必然有雨。餘曰：戌臨月破，如何有雨？陰雲而已，果於次日常見陰雲。
沖則應，填則實，最喜動空。人以為空則無功，殊不知動而空者，占晴占雨若非沖空之日，定應填實之朝。
如未月丙午日占何雨，得離之旅
兄弟巳火′世              兄弟巳火′  
子孫未土″                子孫未土″  
妻財酉金′                妻財酉金′應
官鬼亥水′應              妻財申金′  
子孫丑土″                兄弟午火″  
父母卯木′    動          子孫辰土″世
斷曰：卯木父動臨于旬空，己酉若不雨，卯日必雨。或曰：如何定在兩日？餘曰：不難，再占一卦。得離卦不動。餘曰：此卦還以前卦相同。再占一卦又得艮之謙卦
官鬼寅木′世  動          子孫酉金″  
妻財子水″                妻財亥水″世
兄弟戌土″                兄弟丑土″  
子孫申金′應              子孫申金′  
父母午火″                父母午火″應
兄弟辰土″                兄弟辰土″  
斷曰：甲寅日陰雲，乙卯日必雨，辰日而又晴矣。彼曰：何餘知止？餘曰：此卦又是寅木鬼動值旬空，出空之日，必定天變。前卦卯木父變辰土子孫，故知卯日必雨辰日必晴。果於寅日雲卯日大雨辰日大晴。所以動則不為空矣。
占雨遇財動，欲雨須得財墓絕。雨須宜父動鬼動，倘父鬼不動，又見妻財子孫動者，須待財爻入墓或臨絕之日有雨。占晴須於財動，倘若父母發動，須得父爻臨墓絕之日方能得晴。
如戌日丙午日占何日雨。得坎之井卦
兄弟子水″世              兄弟子水″  
官鬼戌土′                官鬼戌土′世
父母申金″                父母申金″  
妻財午火″應  動          父母酉金′  
官鬼辰土′                兄弟亥水′應
子孫寅木″                官鬼丑土″  
或曰：今日占雨，如何有動財爻，想是大旱，而無雨也。餘曰：非也，化出酉父，酉日就當有雨。但因日建，又因午火，必待戌日午火入墓，方曉有雨。果於酉日天變，戌日而雨，午火財爻墓於戌也。
占晴逢子動，望晴只待子逢生。占晴得子財動，占雨得父動，後逢長生之日應之。如卯月丁巳日占何日雨：得渙之坎卦
父母卯木′    動          官鬼子水″世
兄弟巳火′世              子孫戌土′  
子孫未土″                妻財申金″  
兄弟午火″                兄弟午火″應
子孫辰土′應              子孫辰土′  
父母寅木″                父母寅木″  
卯木父動，當應在卯戌日，而雨卻應長生亥日。
竟發父官，連朝猛雨。卦中父鬼重疊或又鬼變父，父變鬼，父化兄，兄化父，或連日又占並不見子孫財爻發動者，一定連旬風雨。
如午月乙卯日占何日晴，得晉之歸妹。
官鬼巳火′    動          父母戌土″應
父母未土″                兄弟申金″  
兄弟酉金′世              官鬼午火′  
妻財卯木″                父母丑土″世
官鬼巳火″    動          妻財卯木′  
父母未土″應  動          官鬼巳火′  
斷曰：父鬼疊見，乃連朝風雨之象。次日又占，又是鬼父同動，果雨旬日。
多逢財子，累日明晴。未月甲午日占何日雨。得屯之中孚
兄弟子水″    動          子孫卯木′  
官鬼戌土′應              妻財巳火′  
父母申金″                官鬼未土″世
官鬼辰土″                官鬼丑土″  
子孫寅木″世  動          子孫卯木′  
兄弟子水′                妻財巳火′應
大旱望雲雷，卦中父爻不動，子孫重疊化進神，疑其木爻入墓之日必雨。又令他日占之，又得財爻子不動，次日又占並無父動鬼動，知其旱矣，果然兩月不雨。
卦得反吟晴雨終須反復。
如辰月庚寅日占何日晴得觀之升
妻財卯木′    動          兄弟酉金″  
官鬼巳火′    動          子孫亥水″  
父母未土″世              父母丑土″世
妻財卯木″    動          兄弟酉金′  
官鬼巳火″    動          子孫亥水′  
父母未土″應              父母丑土″應
斷曰：卯木財現，明日必晴。但卦得內外反吟，晴而還雨，果於次日晴還又雨。
爻逢伏象，旱澇必待衝開。伏吟卦動如不動，子財動者，衝開之必晴，父爻動者，衝開之日必雨。
如辰月甲戌口占雨，得大壯變震卦。
兄弟戌土″                兄弟戌土″世
子孫申金″                子孫申金″  
父母午火′世              父母午火′  
兄弟辰土′    動          兄弟辰土″應
官鬼寅木′    動          官鬼寅木″  
妻財子水′應              妻財子水′  
占雨，父爻不動，兄鬼同動，木動生風，無雨而有風也。既于本日申時衝開寅木，扳木狂風。
合父鬼衝開有雷則雨，合財兄克破無風不晴。父母合住本主不雨，若遇鬼衝動者，須待必雷震而後有雨。卦中若無鬼爻動而他爻衝動者亦有雨。他爻又無衝動者，須待衝開之日有雨，財子兩爻被合亦同此推。
覺子曰：合父鬼衝開之日必雨，合財子衝開之日必晴。必雷有風者仍然耳，不它執之。半晴半雨卦中財父同興。
舊注：妻財父母同興，或是子孫鬼爻同動，必然半晴半雨。餘以此論亦謬，殊不知各因其時。
如酉月癸未日占何晴。得訟之隨卦。
子孫戌土′    動          子孫未土″應
妻財申金′                妻財酉金′  
兄弟午火′世              官鬼亥水′  
兄弟午火″                子孫辰土″世
子孫辰土′    動          父母寅木″  
父母寅木″應  動          官鬼子水′  
此卦子孫父母同興，寅木父化火兄，又是一日陰雨，至戌時，天開而見星斗，應戌時晴者，戌土子孫而值時也。
又雨又晴爻上母子皆動。如巳月丙申日占何日得臨之蒙
子孫酉金″    動          官鬼寅木′  
妻財亥水″應              妻財子水″  
兄弟丑土″                兄弟戌土″世
兄弟丑土″                父母午火″  
官鬼卯木′世              兄弟辰土′  
父母巳火′    動          官鬼寅木″應
卦中父母子孫皆動，因巳火父空，亥日沖空則雨。亥日而雨，即於亥日酉時晴，應酉時者，上爻動出酉金子孫之故耳。前卦父興子孫同動，戌土子孫應本日戌時晴。後卦父興子孫同動應他日之雨晴之時也。覺之占遠應近可積為神。
如酉月初五戊子日占中秋雨。得小過之豐卦    
父母戌土″                父母戌土″  
兄弟申金″                兄弟申金″世
官鬼午火′世              官鬼午火′  
兄弟申金′                子孫亥水′  
官鬼午火″                父母丑土″應
父母辰土″應  動          妻財卯木′  
卦中辰父發動，當許中秋有雨，殊不知應在初九辰日即雨。
即於壬辰日又占中秋晴否癸巳日又占，得屯之中孚
兄弟子水″    動          子孫卯木′  
官鬼戌土′應              妻財巳火′  
父母申金″                官鬼未土″世
官鬼辰土″                官鬼丑土″  
子孫寅木″世  動          子孫卯木′  
兄弟子水′                妻財巳火′應
一卦財動，一卦子動，不見父鬼爻動，知其晴，果于中秋夜，月明星稀。
誠得卜日應時，方得其奧。
辰日癸巳日占甲午日，臨造此日有雨否
父母戌土′    動          父母未土″應
兄弟申金′應              兄弟酉金′  
官鬼午火′                子孫亥水′  
兄弟申金′                兄弟申金′世
官鬼午火″世              官鬼午火″  
父母辰土″                父母辰土″  
彼以父動有雨，餘曰：應時日看，今日申戌時而無雨者，明日必有雨也。果于本日申時雨。彼：又是如何申時雨？餘曰：戌土是長生在申。又問：雨至何時？餘曰：父化退神，雨不久。明日必晴。果於次日大晴，野鶴曰：或向餘曰：有動而逢合、逢值，可能只知其日也。餘曰：昔人不知多占之法，亦不明其此理，錯斷有之，天機未必全泄，全在人之變通。聖人立教設此天時，教人以驗人事。即如子孫持世發動，占天時者皓日當空，無雲點綴。乃至墓絕之日，黑暗無光。若占身命，烈烈轟轟，揚揚得志，後逢墓衰之年，災非同至。餘言：教人以天時而驗人事，取效之速。今欲久知一日者不難，曾因官長有事，命在旦夕，因占得子孫持世，勸之勿憂，必蒙赦免。彼不肯信，意欲先尋自盡。餘設法。
酉日丙子日占何日雨得蒙之臨卦
父母寅木′    動          妻財酉金″  
官鬼子水″                官鬼亥水″應
子孫戌土″世              子孫丑土″  
兄弟午火″                子孫丑土″  
子孫辰土′                父母卯木′世
父母寅木″應  動          兄弟巳火′  
上下寅木父動，明知寅日必雨，再叫人占何日雨，又得大壯之泰卦
兄弟戌土″                子孫酉金″應
子孫申金″                妻財亥水″  
父母午火′世  動          兄弟丑土″  
兄弟辰土′                兄弟辰土′世
官鬼寅木′                官鬼寅木′  
妻財子水′應              妻財子水′  
前卦寅木父動，當應寅日，此卦午火父爻長生于寅亦是。又叫人再占，得隨之屯。
妻財未土″應              父母子水″  
官鬼酉金′                妻財戌土′應
父母亥水′    動          官鬼申金″  
妻財辰土″世              妻財辰土″  
兄弟寅木″                兄弟寅木″世
父母子水′                父母子水′  
又見亥水父動知寅日必雨也，何也？亥水父動，動而逢合之日，亦應寅日。
又至寅日五更又占本日何時有雨得睽之履
父母巳火′                兄弟戌土′  
兄弟未土″    動          子孫申金′世
子孫酉金′世              父母午火′  
兄弟丑土″                兄弟丑土″  
官鬼卯木′                官鬼卯木′應
父母巳火′應              父母巳火′  
余以前三卦俱應寅日而雨此，卦未土動化出申金子孫，此應一爻獨發，知其未時必雨申時大晴，清晨往彼安慰之曰：蔔公之卦子孫持世無災，公不肯信，試看今日未時雨，申時晴者，公知我卦之靈，從此不須憂也，彼留於家，見午末未初雨從西南而來，未時大雨，申時雲散天開。闔家齊曰：真神卦也。餘曰：既知天時，何難知其人事？公宜寬心，過半月，果蒙恩赦。或日：未土兄動，如何指定未時必雨？餘曰：神已報定寅日雨，今日再問者，又報晴時，不然目下已是晴天，如何又現申金子孫？申時晴耶。全在靈機變通耳。
 

增刪卜易卷之三
野  鶴  老  人  著
楚江李  坦我平鑒定
湖南李文輝覺子增刪男婿陳文吉茂生茹芝山秀仝校

身命章第三十六
諸書占身命，謂妻財子祿一卦，能包壽夭窮通，六爻兼斷。殊不知父子財官兄弟，各有相忌相傷，若以一卦而兼斷者，即如父母旺相，變應之微，又曰父旺傷子，豈世之有父母者，皆無子嗣之人也？又曰見兄則財莫能得，又為克妻之神，又曰兄弟爻與紫荊並茂，倘值旺兄持世，克妻耶？耗財耶？手足外傷耶？易林補遺有曰兄動妻亡財相，故執此論者，世之貧人寒士，皆失偶之人耶？至於財官子孫皆同此論，不暇細辨。必兼而斷者，即先醫猶在，執此問之，知亦無從置喙。覺子曰餘今得其法，乃分占之法也，占父母占兄弟，另占—卦終身財福何如？占終身功名有無？占終身夫妻偕老否？占終身子嗣及幫元俱宜分占。
終身財福章第三十七
福財旺相，鐘鳴鼎食之家。世爻旺相無傷，既富且壽。覺子曰：占財宜於財旺，占壽獨重世爻，未聞財福不旺而世爻獨旺，即許富與壽也。執此論者世之多壽者皆富貴之人也。凡占終身財福，世爻財爻子孫爻三者無一失陷，定是家殷戶足、福祿綿長。財世旺相而福神不旺者，乃先富後貧之人也。何也？子孫者，財之源也。水無源流，終須枯涸，謂之財旺福空榮華不久。世與福爻旺相而財爻不旺者，乃無財享福之人也。既曰無財，焉能享福？此人心有現成之事業，祗知坐享，不知生髮；或是財托他人掌管，祗知花費，不試艱難。財與福爻旺相而世爻不旺者，乃富屋之貧人也。覺子曰：以上之論，不旺所句者，無氣失陷謂之不旺，得地有氣亦謂之不旺，空破墓絕亦謂之不旺。財福旺而世爻不旺而有氣者，從逢生之年複旺相。故謂之財福司權，榮華有日。財福兩旺，世爻無氣者，不為吉也，雖旺財豐衣足食，不免癡瘂暗聾、或遭疾病官非、或系吝澀鄙俗。財福兩旺而世爻失陷者，更為凶也，雖有萬斛金銀，難買長生藥丹。前論財與福神，雖則不旺，亦宜有氣，若失陷者，更為凶兆，財福失陷，立見傾家，唯動空及動而破者，不妨定(應實)破(實)空之年月也。
財世休囚，龜釜生塵之宅。世爻財爻福爻三者無氣、或空破墓絕、或動而變凶，乃無衣乏食之人也。世爻得地、而財福失陷者，此人身強力健、或有小謀小技，亦可支撐度日。世爻福爻有氣、財爻無氣者，雖則貧寒樂享清福。世爻財爻有氣、福爻而無氣者，此人雖無積蓄，手頭常過金銀、或代人掌財，再得日月動爻生扶者，亦許小成。
如卯月申日占終身財福得複之頤
子孫酉金″    動          官鬼寅木′  
妻財亥水″                妻財子水″  
兄弟丑土″應              兄弟戌土″世
兄弟辰土″                兄弟辰土″  
官鬼寅木″                官鬼寅木″  
妻財子水′世              妻財子水′應
五爻亥水財、世爻子水財，皆長生于申日，雖不當令，卻得日建之生，獨嫌酉金福衝破而化絕，生平衣祿不少，難於積蓄成家。果此人自三十七歲入典鋪掌櫃，財東更換者三，此人依然在櫃，活至七旬之一，每年工食養家，此應財爻持世遇長生也，生四子二女。若執古法而兼看，卦中子孫破化絕，乃無子也。
黃金策曰：世位休囚，非貧即夭。餘以為非貧者，須觀財福。夭者，單用世爻。非夭即貧，不是卜易之理。
世居空位，終身作事無成。舊注大忌世空，一生百事無成。餘以此論近理，但未分出旺與動，世爻旺而空者，謂之帶旺匪空。動不為空，遇日建沖者，沖空則實空之年，勃然發福。豈曰無成。
如戌月辛亥日占終身財福得比之觀卦
妻財子水″應  動          官鬼卯木′  
兄弟戌土′                父母巳火′  
子孫申金″                兄弟未土″世
官鬼卯木″世              官鬼卯木″  
父母巳火″                父母巳火″  
兄弟未土″                兄弟未土″應
斷曰：世爻雖空，月建合之，亥日生之，子水財爻動而生世，卯年一定成家，丑年占卦，果至卯年立業成家。彼時定鼎之初，雲貴才平，此人於川中帶出附子黃蓮桑材數擔，勃然家蓄數千余金，從此立業成家，連年豐足，此豈可謂終身作事無成耶？
又如酉月辛未日占終身財福得頤卦
兄弟寅木′                兄弟寅木′  
父母子水″                父母子水″  
妻財戌土″世              妻財戌土″世
妻財辰土″                妻財辰土″  
兄弟寅木″                兄弟寅木″  
父母子水′應              父母子水′應
斷曰：財爻持世，雖有未日扶拱，不宜旬空。卦中無火生助，占身命之最忌也，難許成家。此人自二十五歲至五十多歲東奔西走，一事無成，後因貧困，從戒外出。如此者謂之生平作事無成，可也。
身入墓鄉，到老求謀多淚。世爻有墓，但有一墓者，若休囚無氣，主其人如癡如醉、不伶不俐、動靜行藏心不響快、凡為不遂。覺子曰：世爻若得臨於日月，或日月生扶、或動而化吉、不逢沖墓之年，果然顛倒昏迷，及逢墓庫衝開，如苗逢雨。諺雲：福至心靈，爻中再有財福相生，或財福旺相者，陡然富足，故曰墓中人逢沖之年而發，豈可謂到老而多淚耶？
如午月丙戌日占終身財福得節卦
兄弟子水″                兄弟子水″  
官鬼戌土′                官鬼戌土′  
父母申金″應              父母申金″應
官鬼丑土″                官鬼丑土″  
子孫卯木′                子孫卯木′  
妻財巳火′世              妻財巳火′世
此人旺財臨世，平素手有餘錢，亦因世入戌墓，酷好如癡賭，後至巳年因開鉛礦，連開數穴，富冠一鄉。
野鶴曰：古法當應衝開戌墓之年，此卦而應沖世之年。
卦宮衰弱根基淺，爻象豐隆命運高。爻象豐隆，占身命最重。世爻、財爻、福爻，得遇生扶，自然命運高強。唯卦宮之衰弱者不驗，常見根基淺薄之人，宮幾旺，是不為法。
若問成家嫌六沖之為卦。舊注：凡遇六沖，必主其人作事有始無終。前卦六沖，前三十年生涯淡泊，後卦六沖，三十年後家業凋零。餘曰：非也，若之以兩卦六沖斷六十年之休咎，而世與財福置之於何地？若世財福爻無氣，再遇六沖卦者是也。
如寅月乙巳日占財福
兄弟戌土″                兄弟戌土″  
子孫申金″                子孫申金″  
父母午火′世              父母午火′世
兄弟辰土′                兄弟辰土′  
官鬼寅木′                官鬼寅木′  
妻財子水′應              妻財子水′應
餘見此卦，世旺官父旺，見其人才品異常，問曰：近來所作何事？彼曰：在庠，因家寒，意欲行醫，不名財福如何？餘曰：卦中官父兩旺，寅年必有際遇，午未年定登金榜。伊曰：予知不能，竟無此念。餘曰：爾雖以財為問，而神告將來可成名。後果于寅年醫好富翁，厚贈讀書。午年一榜，富翁及親友又贈，援例縣令，未幾丁艱，及至補缺未幾，裡誤而歸，囊筐消然。應寅年者，寅年而實空。應午年發者，世爻而值年月，功名反覆而不久者，六沖之卦也。宦囊消索者，子水財爻絕於日也；
要知創業喜六合以成爻。舊注：占身命得六合卦，主其人春風和氣，交結善友，百事如心。交遊春風者有理，若以百事如心未必然，世必以用神兼之，爻象吉者，吉而又吉，爻象凶者，合亦無益。
動身自旺獨力撐持。舊注：世爻不遇日辰動爻生扶，而自強自旺，其人必白手成家，此屢驗。但須財爻持世，而自強自旺，多自成家。若兄父官鬼持世，未必僅可撐持而已。
如申月壬子日占終身之財福
子孫酉金″應              子孫酉金″  
妻財亥水″                妻財亥水″應
兄弟丑土″                兄弟丑土″  
兄弟辰土′世  動          兄弟丑土″  
官鬼寅木′                官鬼卯木′世
妻財子水′                父母巳火′  
世臨辰土，旺於子日，雖無刑傷沖克，亦無生扶，真可謂之自強自旺，此人原來稍有家業，因賭致貧，問將來還有發旺否？餘曰：兄爻持世，永無發福之秋，且世爻逢退，難許長年。後從當夫頭死於丑年。
衰世遇扶，因人創立。此果屢驗。世爻無氣，得遇日月動爻有一而生扶者，必遇好人提拔，但亦要財爻持世，或日月動爻作財以生世，因人照管成家，若父兄持世僅可度日，屢見日月生世，貴人生世，常得官貴垂青。
如丑月丙辰日占終身財福得未濟之睽
兄弟巳火′應              兄弟巳火′  
子孫未土″                子孫未土″  
妻財酉金′                妻財酉金′世
兄弟午火″世              子孫丑土″  
子孫辰土′                父母卯木′  
父母寅木″    動          兄弟巳火′應
斷曰：兄爻持世，耗財之神，雖得寅木相生，而財不聚。彼曰：作何事可以成家？餘曰：木生火旺，木火通明，胸中靈巧，況朱雀臨父，筆硯可以營生。後因叔父作衙門命之貼，寫得上人之意，可度日而財不聚。叔父提拔者，應寅木父爻生，又是筆墨營生。
日持合助一生偏得小人心，歲月克沖半世未沾君子德。世爻不論旺衰但得歲月日建有一而生扶者，君恩寵愛、君子相親、小人忠敬，平人者必得貴客扶持。又曰：父來生得父輩之恩，兄來克受兄之累，此則問有驗不可執之。
世爻有氣或被日月有一而沖克者，仕者上位相陵、同僚不睦、小人譭謗，若太歲五爻沖克者，君恩失寵，世若休囚者更甚。平人而得此者，官貴欺陵，新朋妒忌，下輩欺侮。世若休囚更甚。
遇龍子而無氣，縱清高亦是寒儒。此果屢驗。凡得青龍子孫持世，必然立志高遠，不慕富貴。即子孫無氣，亦主絕俗超群，自甘寒薄。
如酉月癸丑日占終身除功名外何事可為？得卦如下：
父母戌土′                父母戌土′  
兄弟申金′                兄弟申金′應
官鬼午火′應              官鬼午火′  
兄弟酉金′                兄弟申金′  
子孫亥水′    動          官鬼午火″世
父母丑土″世              父母辰土″  
斷曰：財星伏於二爻，又值空亡，正所謂內外無財，伏又空，財莫能聚，且喜子孫獨破遇青龍，雖不持世，亦主清高，生平非義不取，不以富貴關心。彼曰：祖有恩蔭，讓與弟承襲，令欲挾會遍遊，取樂山水，可能如願否？餘曰：亥水子孫變鬼，財爻又空，子死妻空，絕俗離群之事，如有此志，此卦驗之幾矣。彼曰：餘年四十有三，自二十一歲妻亡之後，竟未續弦，子女皆無。餘曰：卦之相合，必如其願。後聞此人遊川廣填黔，及至十餘載之後，致書於家。竟入華山，不知所終。覺子曰：余因父子兄財官鬼各有相忌，難以一卦決之，是以分占得理，然亦有不占財神卦中現出旺財，不問功名爻象現出旺官，目下刑妻克子不待另占，卦中先現刑傷，不可不詳加細查。或曰：既謂分占，何故又言兼斷？餘曰：此理難同俗人而言，來人欲占事者其幾動矣，人之至親，莫過於骨肉，人之得志，莫過於利名，神不告已問之事者，以重大者而先告也，即如此卦福遇青龍清高之客，子孫變鬼絕後之人，兼之財伏而空，乃是離塵絕俗，以此數事，正合福遇青龍清高之客也，似顯而見，何須另蔔再卦？不然，此財爻者以之為財帛空耶？以之為妻妾空耶？
逢虎妻而旺強，雖鄙俗偏為富客。舊注為白虎臨財持世，雖其人不知禮義，然必家道殷實，果有驗。又曰：旺財若有制服，亦粗知文墨，此又非理，論旺財逢制，及應將來之破敗也，豈以文墨言？
如午月丙子日占財福得明夷之豐
父母酉金″                官鬼戌土″  
兄弟亥水″                父母申金″世
官鬼丑土″世  動          妻財午火′  
兄弟亥水′                兄弟亥水′  
官鬼丑土″                官鬼丑土″應
子孫卯木′應              子孫卯木′  
世臨白虎化出旺財生世，果此人目不識丁，鄙俗不堪，農生盡可度日，人丁六畜豐盛。戌年占卦，值子年農生被蝗蟲食盡，全家瘟疫，六畜亦瘟。應子年者，占時原有子日沖其午火，因午火而值月建可以相敵，令遇子年，增其沖克，所以破敗。
父母持身辛勤勞祿，鬼爻持世疫病纏綿，遇兄則莫能聚財，遇子則身不犯刑。黃金策曰：父母官鬼持世皆可斷為辛勤勞碌、疾病纏綿。舊注曰：若是貴人勿以此斷。此說非理，實知不是貴人，焉知將來不貴？
曾有人占財福酉月壬辰日得恒卦
妻財戌土″應              妻財戌土″應
官鬼申金″                官鬼申金″  
子孫午火′                子孫午火′  
官鬼酉金′世              官鬼酉金′世
父母亥水′                父母亥水′  
妻財丑土″                妻財丑土″  
問曰：爾過禱告曾問功名否？彼曰：生意人問，何有功名之念？餘曰：此卦財生官旺，竟可問名。彼曰：天有落下來之官，亦不到我頭上。
命再占得噬嗑變否卦
子孫巳火′                妻財戌土′應
妻財未土″世  動          官鬼申金′  
官鬼酉金′                子孫午火′  
妻財辰土″                兄弟卯木″世
兄弟寅木″應              子孫巳火″  
父母子水′    動          妻財未土″  
餘曰：世爻未土之財變出申金之官，明明以財而變官。前卦財旺生官者，因世臨月建之官，辰日衝動戌土之財，暗動生世。雖可許名，不敢指以年月，後卦世臨未土而逢空，實空之年包出仕。果於卯年援例入臨，巳年初任兵馬即迦納縣令，未年再位江南。舊注官鬼持世疾病纏綿，若是貴人。勿以此斷。此人原非貴人。豈謂之疾病纏綿耶？
又如巳月已丑日占終身財福得歸妹之臨卦
父母戌土″應              兄弟酉金″  
兄弟申金″                子孫亥水″應
官鬼午火′    動          父母丑土″  
父母丑土″世              父母丑土″  
妻財卯木′                妻財卯木′世
官鬼巳火′                官鬼巳火′  
餘曰：卦中財福不旺，而官父兩旺，如何不問功名？彼曰功名之念已滅。餘曰：世臨日建月建生身，必主顯貴中舉，巳午年富貴逼人來也。果于午年保舉，雖非科甲，身為寇里之官，此豈可謂父母持身辛勤勞碌耶？
父母臨身勞碌貧寒之輩。或曰：黃金策乃卜筮之宗，未有占身命而以父子財官兼斷之理。餘曰：既不為信，即看父母持身之解注，其可知矣。謂占身不可見父兄官鬼持世，爻遇父則克傷子女，一生勞碌，不得安逸。豈非父為克子之神，又為一生勞碌之神？即執論之，但遇父爻持世，不獨一生勞碌辛勤，官不旺而父旺者，雖不見用於朝廷，名盛之傳。衰而又逢沖克，即欲寄食於公門，凶多吉少。
如子月乙未日占終身財福得兌卦
父母未土″世              父母未土″世
兄弟酉金′                兄弟酉金′  
子孫亥水′                子孫亥水′  
父母丑土″應              父母丑土″應
妻財卯木′                妻財卯木′  
官鬼巳火′                官鬼巳火′  
斷曰：卯木之財，而入未日之墓，巳火之官，休囚無氣，名不能成，利不能就，惜乎旺父臨身，才愈高而和愈寡，況得卦遇六沖，一事無成之象。後屢見逢顯貴聘之，才高氣傲，皆不待瓜期辭矣。目摯十餘載，貧寒炎泊，後隨表弟升任雲南，不知所終。
兄父臨世財耗貧寒O舊系遇兄則財莫能聚解。注有雲：世逢兄爻必克妻妾，一生必不聚財，既以之為克妻，又以之為破耗，執此而論，世之傷妻者，皆貧困之人也。假使貧者偕老，富者斷弦，何以決之？故予以分占之法，實得理也。覺子曰：凡占財福，兄爻持世，雖不許之富足，亦看旺衰，旺則貧而好義，衰則多疾病官非，得日月生扶，貧而樂。得日月作財而合世，富而驕。旺臨蛇虎元武，奸盜詐為之凶頑。衰遇勾陳雀武，背負肩挑之躬漢，受克受制，下賤隸卒。得合得扶，上人抬舉。全在人之通變，人觀其輕重而言。
官衰無破公門異行資生O官鬼持世，休囚無氣者，乃纏綿病疾殘疾之人也。若有氣者，或入公門或挾術行道，再遇日月動爻貴人扶助，皆得貴客相親，從此成家立業，財若無氣，空有虛名而已。
財弱有商賈百工事業O財爻福爻自來旺相者，或商或賈或守農生，成之富足，樂享豐饒，倘遇衰財持世，或得日月動爻生扶合助者，暴發興家，守農莊年時豐稔，習工藝巧奪天工。
慕道修持皆為子孫持世O子孫乃恬淡之神，如若持世，孤立無助，又遇財爻陷者，若有高尚之志，許之為道為僧。若無出家之志，不可妄斷，殊不知見子，則身不犯刑，許之生平，不犯官刑可也。
家傾名喪乃因官鬼傷身。凡遇官鬼克世，世多旺者，生平多招刑憲，或招嫉妒、或小人暗害、或殘疾纏綿。若鬼旺身衰，乃身傷家傾之兆，動之不必以財福為問，速尋趨避之法可也。如世爻動而變鬼克世，及日月作官鬼而克世者，更凶。
如卯月癸未日占終身財福得革之家人
官鬼未土″    動          子孫卯木′  
父母酉金′                妻財巳火′應
兄弟亥水′世  動          官鬼未土″  
兄弟亥水′                兄弟亥水′  
官鬼丑土″                官鬼丑土″世
子孫卯木′應              子孫卯木′  
應外卦世與日月同為三合，以為吉卦，不宜世爻變鬼，又化回頭之克，上爻未土又克，目下雖則無妨，今年五月衝開其合，或是酉月衝開卯木，須防不測。果至巳月而生惡瘡，卒於酉月。
財化退兮不利於已O財爻持世化進神，或動而生世者，事業從此而進，家道自此豐亨，若化退神，家業自此漸退，日剝月削，漸生蕭條，若世爻再被刑克沖害者，非漸退也，即見家覆財傾。
世逢合住受制於人。世臨財爻兄者，而得日月動爻合住，衣食僅可度日，難許豐足。世爻無氣而被合，財福無氣，兄動卦中，乃奔走受制之下賤人也。
終身功名有無章第三十八
官父興隆，文章見用。凡得旺父持世、官動生之，或官星持世、父爻旺動，或官星父爻旺動、生合世爻，或日月作官星、父母生合世，皆主成名之象。學成文武藝，貨與帝王家。
鬼財搖發，納栗成名。官星持世、財動相生，或世臨官動化財，世臨財動化官，或官星動而生合世爻，或日月作官星生合世爻，皆主納栗以奏名。
如辰月乙未日占終身功名有無得地火明夷變豐卦
父母酉金″                官鬼戌土″  
兄弟亥水″                父母申金″世
官鬼丑土″世  動          妻財午火′  
兄弟亥水′                兄弟亥水′  
官鬼丑土″                官鬼丑土″應
子孫卯木′應              子孫卯木′  
	此公原是武蔭，巳任卑宮，因病告退，即無官矣。問將來還有功名否？此卦丑土官星持世，化出午火，財旺生官，卯年占卦，巳年援例連連迦納，官至府佐，未年出仕，戌年升任。黃堂古法以動而逢沖謂之散，此系未沖世爻之丑土，竟不見其散也。
獨旺于官，立功建業。凡卦中財爻父爻皆不得地，而官星獨旺或日月作官星而生世，或虎臨世動，或虎臨金鬼動而生合世爻，皆主立功以成名也。
如戌月戊辰日占終身功名有無得蠱卦
兄弟寅木′應              兄弟寅木′應
父母子水″                父母子水″  
妻財戌土″                妻財戌土″  
官鬼酉金′世              官鬼酉金′世
父母亥水′                父母亥水′  
妻財丑土″                妻財丑土″  
日月作財生世，白虎臨金官持世，若入文途，必以援例，若入武途，可以立功。彼曰：有功名否？餘曰：官星持世日月生，豈曰無官？後此人亦未食糧，竟隨營破寨，奮勇當先，主帥嘉之，即以官。不出五載，建奇功，官至元戎將軍。
歲五生世，平步登雲。凡得太歲及五爻動而生世皆旺，主庶民食祿，平步登雲。太歲入爻，又宜發動。倘得五爻生世，亦要發動，而世與官星亦宜旺相，方可斷之。
福德動搖，豈是朝廊之客。凡得子孫持世發動，終非朝廊之貴客。
如戌月丁卯日占終身功名有無得需卦
妻財子水″                妻財子水″  
兄弟戌土′                兄弟戌土′  
子孫申金″世              子孫申金″世
兄弟辰土′                兄弟辰土′  
官鬼寅木′                官鬼寅木′  
妻財子水′應              妻財子水′應
斷曰：子孫持世，休問功名。彼曰：作何事可以成名？餘曰：任爾才能倚馬，力能舉鼎，終身不許成名。但此人功名之念切甚，讀書苦勝囊螢，文章當時竟未遊泮，後從戌二十餘載，或立軍功，或援例納栗，賓士于名利之場，皓首無成，此子孫克官之征驗也。
破空臨世，終須白屋之人。世靜而臨旬空月破，官逢月破自空，皆主不得成名。惟世與官星空破而動者，勿以此斷。
又如巳月乙卯日占終身功名得旅卦
兄弟巳火′                兄弟巳火′  
子孫未土″                子孫未土″  
妻財酉金′應              妻財酉金′應
妻財申金′                妻財申金′  
兄弟午火″                兄弟午火″  
子孫辰土″世              子孫辰土″世
斷曰：雖是爻逢六合，嫌其子孫持世，官逢月破，勿想成名，彼曰：業已援例。餘曰：費盡萬金，終難食祿。至子年得病，丑年得蠱病而終。
壽元章第三十九
世爻旺相，永享長年，身位休囚，須防夭折。凡占壽元，獨以世爻為根本，世爻或旺相、或臨日月、或得日月生扶及動爻生扶、或動而化生化旺化回頭生者，乃大壽之征也。世爻休囚，防之於沖克之年，再有刑傷克害者，動而逢合逢值之年，靜而逢值逢沖之年，皆在應期章內斷之。休囚隨鬼入墓，衰逢助鬼之傷，皆為凶兆。世動化退，化鬼又化回頭之克，化絕、化墓、化破空，夕陽無限好，只恐不多時，皆于應期章內決之。
如辰月乙巳日占壽得中孚卦
官鬼卯木′                官鬼卯木′  
父母巳火′                父母巳火′  
兄弟未土″世              兄弟未土″世
兄弟丑土″                兄弟丑土″  
官鬼卯木′                官鬼卯木′  
父母巳火′應              父母巳火′應
世臨未土，巳日生之，月建扶之，遂鬼孫期頤之祝，必享長年。彼曰：看在何時？餘曰：占以初爻管五年，二爻管五年，共作三十年。再占一卦，又作三十年，余試四十餘載，並無應驗，不以為法，止以世爻衰旺而斷知長短，欺人之法，餘不為之。此卦象過二十年公再蔔之。此人占卦之時五十三矣，後至七旬之一相遇而曰：向年所占，壽元還可記否？餘曰：占得中孚卦，原許二十年後再占。彼笑而占。
申月已卯日占得山澤損之複卦
官鬼寅木′應  動          子孫酉金″  
妻財子水″                妻財亥水″  
兄弟戌土″                兄弟丑土″應
兄弟丑土″世              兄弟辰土″  
官鬼卯木′    動          官鬼寅木″  
父母巳火′                妻財子水′世
餘曰：若是父爻鬼動，公之壽則不久矣。今見多鬼搖發，反為不礙，今年太歲在子，遠享八年之福，至未年發是其時也。彼曰：何也？餘曰：未年鬼多入墓，又是世逢年破。果終於未年七月。
元神宜於安靜。占壽，世為根本，元神為滋生之物，宜旺而靜不宜動搖，其故何也？占他事宜元神動者，動則而有力也，占壽元不宜發動，動則已有限期矣，非元神逢絕墓之年，即在元神被沖克之歲。
如辰月乙卯日占壽得中孚之暌
官鬼卯木′                父母巳火′  
父母巳火′    動          兄弟未土″  
兄弟未土″世  動          子孫酉金′世
兄弟丑土″                兄弟丑土″  
官鬼卯木′                官鬼卯木′  
父母巳火′應              父母巳火′應
餘曰：世爻未土，月拱日克，可以敵之，反不宜巳火動而生世，今歲太歲在申，餘恐亥年不利，後卒於戌年。應在巳火入墓之年。
忌神最怕動搖。忌神不動，自是平安，動則已有限期矣。非應逢合之年，必應逢值之歲。
如寅月已酉日占壽得剝之無妄卦
妻財寅木′                父母戌土′  
子孫子水″世  動          兄弟申金′  
父母戌土″    動          官鬼午火′世
妻財卯木″                父母辰土″  
官鬼巳火″應              妻財寅木″  
父母未土″    動          子孫子水′應
斷曰：世化申金回頭之生，不宜寅月衝破，又嫌戌土未土動而克而無生也，須防卯歲，果卒於卯年，乃應戌土逢合之年而克世也。
趨避章第四十
 聖人作易，原令人趨吉避凶，若使吉不可趨，凶不可避，聖人作之何益？世人卜之何用？或曰：年炎月晦，可以避之，死生如何能避？餘曰：安於正寢者，雖有可避之方，亦不須避。康節先生臨終呼弟子沐浴更衣，群弟子哭曰：先生何不忌神避殺，以樂天年，先生曰不怕二程夫子笑，要作神仙不甚難。故曰：可避也。若占得死于水者，莫近河旁，死于刑者，不可違條犯法，未有不化凶而為吉。
也曾於漢口卯月丙寅日占索債得否得益之中孚
兄弟卯木′應              兄弟卯木′  
子孫巳火′                子孫巳火′  
妻財未土″                妻財未土″世
妻財辰土″世              妻財丑土″  
兄弟寅木″    動          兄弟卯木′  
父母子水′                子孫巳火′應
此人欲渡江索債，因屢取不得，欲與之廝鬧，問得財否？成非否？餘見此卦，本日日辰動化進神克世，因世爻落空，辰時出空，被日月動爻之克，必有危亡之禍，留之早膳，過此時辰去亦不遲，彼必欲去，餘苦留之，飯後去到江傍，忽而跑回，向餘拜謝活命之恩。餘曰：此其何故？彼曰：今早四隻大船橫渡，行至江心，忽起暴風，盡覆沒。此時屍滿長江，若不蒙君苦留，已在江中矣。餘曰：依數全無救星，定是兄之德行，我有何功，此非謂之避之則吉也？
最忌官鬼持世。凡占防患克世者，皆不為吉，獨鬼爻克世更凶，火鬼須防火炎，木鬼須防木窖，水鬼克世沉溺之憂，土鬼傷身岩檣之厄，金鬼劍刀斧鍬。玄武戾充盜賊兵戈。蛇雀官非兼防火厄，勾陳田土又系牢獄，青龍雖是吉神，克世亦為凶象，或因酒危亡身，間有喜中起禍。
既以五行六神而定，再以八卦參之，乾兌為寺，又屬金形，坎兌以水為災，離以火，震有舟車，巽防婦女之奸，坤艮郊野山林，又為老婦妖童之惑，諸類多門，在人通變。
  如丑月戊子日占夢得益之中孚卦
兄弟卯木′應              兄弟卯木′  
子孫巳火′                子孫巳火′  
妻財未土″                妻財未土″世
妻財辰土″世              妻財丑土″  
兄弟寅木″    動          兄弟卯木′  
父母子水′                子孫巳火′應
此人因夢一身之血，入河洗之。餘曰：血乃財也，洗去者，破財之兆也。今占得此卦，元武發動化進神，克世克財不獨劫財，遠防身遭木害，巽宮屬木，又系木動克世，木害須防。彼曰：何以避之？餘曰：世與木爻皆在內卦，出外可避，巽為少女，勿貪幼婦。彼曰：應在何時？餘曰：交春可以避之。彼曰：年歲逼如何遠去？不意果於正月亥日宿于妾房，被賊明火入室，席捲一空，身受木器所傷，若不宿于少婦之室，或者扒牆而出，未必受其傷。
獨宜福德隨身。
    占夢兆    占漂洋過江    占愈險偷關    占防瘟疫
    占防病    占誤食毒物  占遠領火起    占防伊害
    占避難    占賊盜生髮    占孤身夜行    占宿店朝
    占入山    占仇人訛詐    占已定大罪    占入不毛
大凡一切憂疑、驚恐、防災、防患者，皆宜子孫持世，或福神動於卦中。古法曰：但得子孫乘旺動，飛殃橫禍化為塵。
如午月丁亥日占夢前夫叫去已隨去矣
兄弟子水″應              父母酉金″  
官鬼戌土′    動          兄弟亥水″  
父母申金″                官鬼丑土″應
兄弟亥水′世  動          官鬼辰土″  
官鬼丑土″                子孫寅木″  
子孫卯木′                兄弟子水′世
斷曰：世爻亥水臨日辰，豈當重重土克？今冬防厄。果于九月成癆，臘月而死。
如戌月戊申日占夢母叫去已隨去矣得風山漸
官鬼卯木′應              官鬼卯木′應
父母巳火′                父母巳火′  
兄弟未土″                兄弟未土″  
子孫申金′世              子孫申金′世
父母午火″                父母午火″  
兄弟辰土″                兄弟辰土″  
凶夢相同，生死各別，前卦世爻變鬼，死于臘月，後卦子孫持世，竟無凶災。覺子曰：雖然子孫持世，難為吉兆，如逢月破，出月無憂。若臨旬空，許之出旬無憂。未至出旬之日，盡屬虛疑空憂。
如巳月庚辰日占防患得夬卦
兄弟未土″                兄弟未土″  
子孫酉金′世              子孫酉金′世
妻財亥水′                妻財亥水′  
兄弟辰土′                兄弟辰土′  
官鬼寅木′應              官鬼寅木′應
妻財子水′                妻財子水′  
世臨子孫值旬空，事之不結，終日憂煎。
又於乙酉日占得無妄
妻財戌土′                妻財戌土′  
官鬼申金′                官鬼申金′  
子孫午火′世              子孫午火′世
妻財辰土″                妻財辰土″  
兄弟寅木″                兄弟寅木″  
父母子水′應              父母子水′應
世臨午火子孫又值旬空，事又反覆不結。
乙酉日又占得節之坎卦
兄弟子水″                兄弟子水″世
官鬼戌土′                官鬼戌土′  
父母申金″應              父母申金″  
官鬼丑土″                妻財午火″應
子孫卯木′                官鬼辰土′  
妻財巳火′世  動          子孫寅木″  
餘日甲寅日則事結矣。彼曰：何也？餘曰：世下巳火變寅木子孫，又值旬空，幸得卦遇六沖，所以結矣。果結於甲寅日。
克在內，世在外，宜於外避。克神若在內卦，動而克世，宜出外避之，克神若在外卦，動而克世，宜在家避之。
如寅月丁卯日占流年得益之睽
兄弟卯木′應              子孫巳火′  
子孫巳火′    動          妻財未土″  
妻財未土″    動          官鬼酉金′世
妻財辰土″世              妻財丑土″  
兄弟寅木″    動          兄弟卯木′  
父母子水′                子孫巳火′應
餘曰：今秋必有險厄，寅木動爻臨月建化進神克世，此時大盛貪榮，不來克害，六七月衰墓之時，防土木之厄。彼曰：可避否？餘曰：宜往外方可避。又問何方為吉？餘曰：目下去者宜往西方。六七月去者，宜往東方，何也？六七月木衰矣，所以反宜於東。此人竟未出門，捱至七月初七，又得凶夢，初八即往東行二十八裡，地震房塌，人口被傷，獨伊得免。
世在外，克在外，宜於家居。世爻與忌神皆在外卦者，不可出行，宜家居可避。世與忌神在內卦者，不可家居，宜於外避。出行章雲：路上有官休出外，中有鬼莫居家。同此意耳。
如未月丙子日占僕人為禍否得解之震
妻財戌土″                妻財戌土″世
官鬼申金″應              官鬼申金″  
子孫午火′                子孫午火′  
子孫午火″                妻財辰土″應
妻財辰土′世  動          兄弟寅木″  
兄弟寅木″    動          父母子水′  
此公知僕役變心，意欲處治，尚無實跡，故占之。斷卦者若執奴僕為財，則遷矣，彼既防患，只看忌神，此卦世臨辰土，兩重寅木傷之，餘曰：不獨此人，還有附從者。彼日：何法處之？餘曰：彼實無實跡，如何處之？但未月乃木之墓，七月乃木之絕，此兩月乃露之月也。公宜出外，自能免禍，果依語而行，往莊上住過半月，兩僕矣一婦隨去一婦未去，未去之婦而曰：彼二人原欲害主而逃，今因外出，不能相害，此非避凶之征耶？
避患于生世之方，趨吉於福神之地。凡避兵、避盜、避瘟、養病、避是非、皆宜避於生世之方及子孫為吉。子孫若發動於卦中，不拘克世持世，俱以為吉
 如巳月戊辰日占防流兵得臨之暌卦
子孫酉金″    動          父母巳火′  
妻財亥水″應              兄弟未土″  
兄弟丑土″    動          子孫酉金′世
兄弟丑土″                兄弟丑土″  
官鬼卯木′世              官鬼卯木′  
父母巳火′                父母巳火′應
彼時流兵為害，到處遭殃，此人知易占得此卦，終日焦憂，餘問其故，彼曰：巳酉丑合成金局而克世，世爻又臨騰蛇之鬼，數在結中，乃萬莫能逃矣。餘笑而曰：爾與兵賊同居，保爾無事。彼曰：何也？餘曰：子孫合成金局，克去身邊之鬼，夫複何憂？彼曰：酉金子孫，旺於巳月，又化巳火，論克如何論生？餘曰：酉金得丑未二土以相生，如何為克？後此人屢次遇兵變，或避之，或有驚無險，自癸未占卦到地方安定。彼曰：子孫福神，信乎有驗，世之看書不到，論理不徹，以吉為凶者，不獨我一人而已。
如巳月丙戌日占通鄉避亂 得乾之大有
父母戌土′世              官鬼巳火′應
兄弟申金′    動          父母未土″  
官鬼午火′                兄弟酉金′  
父母辰土′應              父母辰土′世
妻財寅木′                妻財寅木′  
子孫子水′                子孫子水′  
眾以子孫屬水，金動生之，北方為吉。餘曰：非此議論，兄動化進神乃破財之象，午火得令而生世，往南避之為吉。信餘之言，皆從南避，後果從北來，放火燒村而去，房屋稻轂盡成灰燼，乃申金兄動破財之故耳，所以生方為吉，子孫之方亦吉，又當以旺衰分別，火乃鬼方，生我何礙。
世遇生扶，百年正寢，身遭克害，分五類推O凡占終身結果如何，但得世爻旺相，或有功爻日月生扶，或動而化吉，皆許無疾而終。
如若世逢克制刑沖，須以五行兼六神而斷，受五行之克，以疾病而言，如兼六神之凶，即以橫亡而斷。火屬金肺經之病；土來刑水，腎受其傷；水克火，以傷心；金克木，而肝疾；脾虛胃弱，皆因木旺刑沖。腸損腰傷，乃謂仇神獨發。兼騰蛇以心驚，帶青龍而酒色，勾陳腫脹，朱雀顛狂，虎必血災，元因氣惱。
虎元金鬼，難免盜賊兵戈；水鬼龍元，宜遠江湖池井；蛇雀木鬼犯官刑，臨火須防焚害，蛇木又言縊絞，勾陳土鬼牢獄。諺雲：一樣之生，百樣之死，卦如神見，理宜細詳。
如未月癸亥日占定何罪得中孚變臨卦
官鬼卯木′    動          子孫酉金″  
父母巳火′    動          妻財亥水″應
兄弟未土″世              兄弟丑土″  
兄弟丑土″                兄弟丑土″  
官鬼卯木′                官鬼卯木′世
父母巳火′應              父母巳火′  
斷曰：木鬼臨白虎，絞罪定矣，但幸世臨月建，木鬼雖動，又被酉金回頭之克，外卦反覆，雖定絞罪，終有改刑，果議絞罪，後蒙駁番撥活罪。
父母壽元章第四十一
凡占祖父祖母，占父母須宜分占。
父臨日月椿庭晚放榮華，母值空破萱草殘年憔悴。
古以陽爻為父，陰爻為母。此論非也。父母爻或旺相或臨日月動爻生扶及動而化吉，長享遐齡。父母爻休囚，不遇刑傷克害，晚年多病，遠保無傷。休囚又被刑沖，或日月動爻之克及動而變凶，承歡宜早。
如丑月庚子日先占父壽得姤卦
父母戌土′                父母戌土′  
兄弟申金′                兄弟申金′  
官鬼午火′應              官鬼午火′應
兄弟酉金′                兄弟酉金′  
子孫亥水′                子孫亥水′  
父母丑土″世              父母丑土″世
又占占母壽得大壯之升
兄弟戌土″                子孫酉金″  
子孫申金″                妻財亥水″  
父母午火′世  動          兄弟丑土″世
兄弟辰土′                子孫酉金′  
官鬼寅木′                妻財亥水′  
妻財子水′應  動          兄弟丑土″應
斷曰：前卦兩現父母，取月建丑土為用神，旺於子日，又與日合，蒂固根深，大椿永茂O後卦午火父母動被日沖，初爻子水又動，此午火有克無生，因初爻子水化出丑土，貪合不來克火，防丙子年。加以太歲沖之，是其時也。癸酉年占至乙巳年三十餘載，複遇其人而問曰：尊翁健否？答曰：甚健。問及堂，答曰：果終於子年。若以古法，陽為父，陰為母，前卦丑戌兩現，俱以旺而斷者，如天遠矣。
又如巳月乙酉日占父壽得巽之姤卦
兄弟卯木′世              妻財戌土′  
子孫巳火′                官鬼申金′  
妻財未土″    動          子孫午火′應
官鬼酉金′應              官鬼酉金′  
父母亥水′                父母亥水′  
妻財丑土″                妻財丑土″世
斷曰：亥水父臨月破，又被未土相傷，雖則酉日衝動卯木克土，土旺木衰，不惟不許長年，且無長月，果終於本年冬至日，應子日者沖去午火而未土以克亥水。
又如卯月丙寅日占祖母壽得中孚
官鬼卯木′                官鬼卯木′  
父母巳火′                父母巳火′  
兄弟未土″世              兄弟未土″世
兄弟丑土″                兄弟丑土″  
官鬼卯木′                官鬼卯木′  
父母巳火′應              父母巳火′應
斷曰：巳火父母，日月生之，且有大壽。伊曰：家父為祖母拜天，許拜七年，我因家父勞于公事，我停妻未娶，代為禮拜。餘曰：可見喬梓大孝，感格天心。此卦日月相生，勿謂非神之力，戌年占及至次年，偶因痰堵，此子又來蔔之。
丑月庚子日占得歸妹變複卦
父母戌土″應              兄弟酉金″  
兄弟申金″                子孫亥水″  
官鬼午火′    動          父母丑土″應
父母丑土″世              父母辰土″  
妻財卯木′    動          妻財寅木″  
官鬼巳火′                子孫子水′世
剛未裝畢，家人來曰：老太已去世矣。此子急去，餘詳此卦，丑土父母，既臨月建，又有午火暗動相生，雖則木動克土，化退神絕于申日，豈無救耶？隨即趕到其家，北人上欲臨終，不肯停床已抬於門板之上，痰塞於喉，稍有微息，余以白生磨三錢，滾水化開，掀牙灌之，忽而叫曰：冷甚。隨即複移燒坑，又活十有三載。
兄弟章第四十二
 凡占兄弟，須宜問明，或因弟兄不睦，將來和好否？或因弟兄雖多，將來得濟否？或問將來有兄弟否？或占兄弟壽元，便於判斷。
兄弟爻旺相遇生扶，紫荊並茂。兄弟爻或旺或相，臨日月或日月動爻生扶及動而化吉，長杭大被和睦致詳。
弟位休囚兼受制，雁亭公飛。兄弟爻休囚者，若問得濟，雖有如無；若問將來有否，從此無矣；如問兄弟壽元，長年有限。倘休囚又逢破空及日月動爻刑克或動而化凶者，諸占皆不吉也。
如申月丙辰日占弟兄和好否？得濟否？得大有之乾
官鬼巳火′應              父母戌土′世
父母未土″    動          兄弟申金′  
兄弟酉金′                官鬼午火′  
父母辰土′世              父母辰土′應
妻財寅木′                妻財寅木′  
子孫子水′                子孫子水′  
弟兄臨月建，未土爻動以相生，又化出兄爻。餘曰：弟兄雖多，有一位屬猴者得濟。彼問何故？餘曰：神化於動，動而變出，以臨月建，自是超群撥類。彼曰：果有金弟屬猴，克曾功一第，餘三人皆從別業，可見數之責驗如此，後一年又登申榜。
又如未月辛丑日占兄弟還有得既濟變革。
兄弟子水″應              官鬼未土″  
官鬼戌土′                父母酉金′  
父母申金″    動          兄弟亥水′世
兄弟亥水′世              兄弟亥水′  
官鬼丑土″                官鬼丑土″  
子孫卯木′                子孫卯木′應
餘曰：兄弟雖有，必不得滋。亥水兄爻持世，申父動而生之，此一位得酒之弟，尚未生也，應爻之子水，雖則出現，巳值旬空，故曰必不得薄。彼曰：果一位舍弟已得顛狂之症，所以再問有無。餘曰：必有，乃異母所生。彼曰：何也？餘曰：父母化出之爻，是以知之。又問：子水之兄弟臨空而不得力，是也。亥水持世之兄爻，如何亦不得濟。餘曰：第四爻申金化出之亥水，即是此爻，卦之微妙，爾豈得知。後果異母有出，父亡而扶之。餘曰：投真成人，後事未老。古法父母而有兄弟胞于異母，餘未得試。（此句不知所謂，乃魯魚之訛，待有善本者告知其祥）
夫婦章第四十三
夫婦之占，亦須分別，或占妻壽，或占夫妻偕老否？或占夫妻和睦否？或占妻有刑傷破敗否？占妾占婢，一卦只占一人，不可概問。
財福生身可遂唱隨之願。應爻合世堪為睦和之兆。
黃金策專以應爻為妻，其故何也？因其身命章中，父子弟兄妻財官鬼，以一卦而兼斷之，設以財為妻者，又以何爻為財帛？不得不以應爻而為妻位。不顧驗與不驗，竟以應爻為妻，雖然以應爻為妻者，亦非全非理也，占妻財爻為重，應爻次之，財爻旺相，應爻空破，仍以吉斷，應爻旺相，財爻空破，即以凶推，應旺財旺，吉而又吉，應破財破，凶而更凶，故以應爻為附和也。財爻或旺、或相、或臨日月、或日月動爻生扶及動而化吉，又與世爻相生合者，如占偕老，定然舉案齊眉，若問和睦，必無反目，若問妻命之妍妯入夫門，夫家隨旺，占妾占婢，指而問者，亦同此斷。
財動化兄，失履遺管之歎，弟兄持世，鼓盆箕踞之悲。
財動化兄者，乃化鬼、化回頭克、化退神、化絕、化墓、化破、化空之類是也，不拘何問，玉碎珠沉。弟兄持世或兄爻動於卦中，或日月臨兄弟以傷財，或兄化財爻，不拘問妻問妾，皆不得長年。
財旺兄衰終須反目，克財財退必主生離。兄爻持世而財爻旺者，不能克妻，終乘琴瑟，相見如仇。兄爻持世財化退神者，亦同此意，非反目即生離。
酉月辛巳日占夫婦將來和俁否？得泰卦
子孫酉金″應              子孫酉金″應
妻財亥水″                妻財亥水″  
兄弟丑土″                兄弟丑土″  
兄弟辰土′世              兄弟辰土′世
官鬼寅木′                官鬼寅木′  
妻財子水′                妻財子水′  
兄爻持世以克妻財，幸財爻亥水酉金生之，財旺難於克害。彼曰：目下不和，將來和好否？餘曰：巳日衝動亥水，又臨驛馬，妻財臨馬而暗動，心去難留，生離之象。此人自此之彼，常為此事而占，十有除次，若非兄爻持世，定遇財化退神，後竟生離。黃金策：世為一生之本，應為百歲之妻，此卦世應相生，如鮑宣娶恒氏之斷者，失千里也。
動妻旺相，續弦堪許白頭。卦中財爻多現，若分正庶者，自當以應爻臨財而作正妻之位也，倘被日月動爻沖克及動而化凶，乃結髮之妻傷也。若得他爻之財旺相、或動而化吉及他爻變出之旺相，相生合世爻者，及再醮之事反遂白頭。如若財爻不臨于應，又以正卦之財為正妻，之卦之財為再娶。
妻財克身，非刑傷必然姤悍。妻財克世，世若休囚空破、或墓絕、或動而變凶、或隨鬼入墓，但逢一者天命夭亡。旺財克世，世爻得地者，雖無刑傷，必遭姤悍。
應財生世，非內助即獲外財。卦中但遇財爻生合世爻，亦不可只以和美斷之，問有應在得妻家之財力也，否則內助必善於持家。
如巳月丁未日占夫妻偕老否？得無妄變觀卦
妻財戌土′                兄弟卯木′  
官鬼申金′                子孫巳火′  
子孫午火′世  動          妻財未土″世
妻財辰土″                兄弟卯木″  
兄弟寅木″                子孫巳火″  
父母子水′應  動          妻財未土″應
滿盤俱是財爻，世爻變出之未土，與世爻相合，此未土之財，乃正妻也，臨日建遇月生扶，不獨偕老，且許賢比周南，果此公美妾十余，正夫人賢而無妒，夫妻同庚而生，妻活八旬有一，夫年八十二歲。此卦若以世應相沖相克而斷之，遠如天壤。
子嗣章第四十四
凡問子嗣，須明告之，或已有子後還生否？或問現在之子，將來可保長年否？或從未生育，終有子否？
易告未來，不告已往，即如占天時，神報將來之旱潦，不言昨日之陰晴雨，若含糊而問，假使從前有子，問後來還可生否？後若不生，神必現無子之卦，不報以前之有，乃現將來之無，斷卦之人，依卦而斷，爾肯服耶？又有現今有子，將來若難存者，神亦現無嗣之卦，爾雖以曰有，神告曰無，神肯阿諛耶？
即如寅月癸女日占子嗣多少得坤之艮
子孫酉金″世  動          官鬼寅木′世
妻財亥水″                妻財子水″  
兄弟丑土″                兄弟戌土″  
官鬼卯木″應  動          子孫申金′應
父母巳火″                父母午火″  
兄弟未土″                兄弟辰土″  
斷曰：鬼變子孫，子孫變鬼，有一而遇者，皆無子也。此卦兩現，無子之兆。彼曰：少年難於子嗣，自五旬之外，連得四子，長子已六歲矣。餘曰：依此卦象，恐俱難存。彼甚不悅，豈知婢妾甚多，三五年內生者生，而死者死，生過九子，並無一存，臨終過侄立嗣，承龍世音。
福德旺隆，育兒賢德。福德即子孫爻，若旺遇生扶，或臨日月，或帝旺長生於日，或動而化吉，必產賢兒。
子孫衰弱，生子愚癡。子孫多衰弱，必生癡愚之子，衰而被克，休囚無氣，或落絕空破，或動而化凶，或日月動爻沖克，或父化子，子化父，鬼變子孫，或父空持世，皆生生而不有，子孫逢空不礙，必得子沖空實空之年。覺子曰：黃金策，子化兄，生兒不肖，殊不思化兄及回頭之生，如何不肖？注解又曰：化鬼亦不尚，化鬼者百無一活，先不肖而已耶？
申月辛卯日占子嗣得複卦。
子孫酉金″                子孫酉金″  
妻財亥水″                妻財亥水″  
兄弟丑土″應              兄弟丑土″應
兄弟辰土″                兄弟辰土″  
官鬼寅木″                官鬼寅木″  
妻財子水′世              妻財子水′世
斷曰：身帶吉而子扶，日建衝動上爻子孫而生世，有遠方之子來。彼喜而曰：我於三十七歲有子，已十八矣，因亂失散，至今無所出。餘曰：恭喜，明現子從六爻動來生世，此子見歸。彼曰：何時得見？曰：明歲申辰與酉金相合，定然得意而歸。果于次年六月父子相逢。
財化子，可辨正出庶出。卦有財而無子孫者，須看變出之爻，變爻子孫。庶出也。即斷曰：正無所出，定得偏生。卦有子孫，亦有子孫變爻，又非此論，即變爻之為晚子。倘若正庶俱已生子，而問賢愚者，以正卦之子為正出，變爻之子為庶出。
子化子，須知本宮他宮。子孫化子孫得驗者二：少年無子得此者，應多生子。現有子得此者，乃應多子而多孫。老年無子得此者，扶他人之子而為子，須宜分別化出他宮者，立異姓之子；化出本宮，立族中子。
如亥日庚子日占子孫有無？得屯之節卦
兄弟子水″                兄弟子水″  
官鬼戌土′應              官鬼戌土′  
父母申金″                父母申金″應
官鬼辰土″                官鬼丑土″  
子孫寅木″世  動          子孫卯木′  
兄弟子水′                妻財巳火′世
此公年已六旬，並無所出，自知易理，得此卦甚喜，以為世爻子孫又化子孫，月建合之，日辰生之，有子必多，豈知子孫化子孫，原非已出，次年三月終於任立侄孫承嗣。
父占子，知其易養，子臨貴，難曰成名。父占子，止知易養，難斷高貴，子孫旺相，克制官星，子若休囚，馬能食祿，所以易養，否則不難知也。子孫化相，或動而化吉、或臨日月、或日月動爻生扶、或長生帝旺，皆許成人，如休囚空破動而變凶，水泡風燈，至於子孫之富與貴者，旺相一遇生扶，自然富貴，若以科甲科名而斷者，及欺人之法也。黃金策曰：子帶貴人自有登天之日，又日祿貴臨爻，童年拜相。以貴祿臨子孫化鬼者，不為化鬼而為化官，即許登天拜相。余查天乙貴人臨爻並無祿到。貴人臨馬上有丁巳日見亥水子孫，乃為貴人，與為同官，餘皆不是有祿者，無貴人馬，此信筆妄談也，何嘗經驗，況餘屢占子女，若子孫變鬼，萬無一活。
如亥月丙辰日占子易養否？得姤之旅卦
父母戌土′                官鬼巳火′  
兄弟申金′    動          父母未土″  
官鬼午火′應              兄弟酉金′應
兄弟酉金′                兄弟申金′  
子孫亥水′    動          官鬼午火″  
父母丑土″世              父母辰土″世
亥水子孫臨月建五爻，兄動以相生，旺莫旺於此也，若以吉神論之，丙日以亥為貴人，貴莫貴於此也，豈知子爻變鬼，死於次年五月。黃金策曰：有官鬼無傷，曹彬取印終封爵。覺子曰：官鬼無傷者，必是子孫爻被傷被傷被克休囚無氣，所以不能傷克官鬼，既是如此衰弱之子孫，又封官封爵，餘不信也。又曰：父身有氣，車微顯名。覺子曰：父占子，父為忌神，或動或旺，必於克子，救死不暇，何得顯名？或曰：疑是嬰兒之自占。餘曰：嬰兒乃無知無識孩童，占富占貴，全在人之一念，三五歲之嬰孩，可知富貴之念耶？況身命後章有：若卜嬰兒之造化，固知非代占耶。
代占六親，不宜世爻化鬼。占父母、兄弟、妻妾、兒孫，先看世爻，雖占六親，常有帶出自身之凶者，世爻化鬼、化回頭克、休囚化空破墓絕及隨鬼入墓，日月同克，休問他人，且防自己。
雖問父母，亦有應兒孫。常見占父母之卦爻中帶出刑傷兄弟兒孫妻妾者，有占兒孫亦有兼應父母兄弟妻妾者，不可不知。此謂占此而應彼也。此論前已表明，餘占而屢見也。
學業章第四十五
儒業者，父母世爻同旺，終須變化成龍。日月動爻相生，定是王家儲器。世爻父母皆宜旺相，或動而變吉、或父母持世、日月動爻生合世，攀龍附鳳，指日可期。
財動卦中，青燈不久。子孫持世，自首無成。財動克文章，讀書中道而廢。子動無官之象，皓首必不成功名。
九流者，財興官旺，道重人欽。兄動世衰，有毀無譽。財持世，官持世，財官世爻皆宜得地。卦中兄爻持世，只可糊口，難許成家。覺子曰：古以九流，皆以官鬼為吉，殊不知天師家及驅邪治鬼之家，巫師醫家，皆以子旺，能於治鬼，必以子孫持世及子孫發動而為吉也。
百工皆以財為用神，子孫元神，最忌兄爻持世及兄爻旺動者，勞碌終身，余以求財章同斷。以上皆不宜世爻空破墓絕休囚諸事無成。世若休囚，而又隨鬼入墓及受日月動爻沖克，或動而化鬼化絕化克者，不唯學業難成，且防不測。
治經章第四十六
占以金作春秋，毛詩為木，書經為水，火為禮記，土為易經。覺子曰：不可概問，須指定而蔔之，禱於神曰：我習此經何如？
父旺官興，王家棟樑。世空子動，蓬華寒儒。官鬼持世，父動相生，或日月臨父母生世，或官爻旺相、父爻持世，及世爻動而化吉，皆飛騰變化之兆。世空世破，及動而變凶，或子孫財爻持世，父母官鬼空破，須宜另於一經處，誠心再蔔。
如酉月丙子日占木經能發否得益之觀
兄弟卯木′應              兄弟卯木′  
子孫巳火′                子孫巳火′  
妻財未土″                妻財未土″世
妻財辰土″世              兄弟卯木″  
兄弟寅木″                子孫巳火″  
父母子水′    動          妻財未土″應
斷曰：卦中旺官合世，不宜初爻朱雀子水文章動化未土回頭之克，宜於改經。彼問：宜改何經？餘曰：古法餘占不驗。意欲何經，再占一卦。即卜易經。得天火同人：
子孫戌土′應              子孫戌土′應
妻財申金′                妻財申金′  
兄弟午火′                兄弟午火′  
官鬼亥水′世              官鬼亥水′世
子孫丑土″                子孫丑土″  
父母卯木′                父母卯木′  
餘曰：旺官持世，難以為吉。父臨月破，宜再更之。又占書經，得豐之離：
官鬼戌土″    動          妻財巳火′世
父母申金″世              官鬼未土″  
妻財午火′                父母酉金′  
兄弟亥水′                兄弟亥水′應
官鬼丑土″應              官鬼丑土″  
子孫卯木′                子孫卯木′  
旺父持世，官動生之，因今日子日沖午火傷金，此經相宜。下科壬子沖去午火，管許高發，果於子科中魁。
延師章第四十七
父爻旺相，就而正焉。父母爻既為師長，又為詩書。延師受教，即以此爻為用神，宜旺相或臨日月及動而化吉。如若休囚空破絕及動而化凶，有素食之譏，無師資之益。
世位相生，博約善誘。父旺生合世爻，成人有德，若克世爻，而世爻得地者，有責成之功。世若休囚，必受師尊之累。
父入墓中，懶於教訓。父爻入三墓及臨絕者，若非偷安懶惰，定是師不授教。
財臨世上，懦弱不嚴。財爻持世乃我克父母，若非師不嚴，定是我師畏淩。
鬼化文書克世，訟由乎學。鬼動化父母，沖克世爻，異日必主爭訟，能使日月動爻制服鬼爻，亦不相宜，此何故也？神兆機於動。目前雖可制服，他日鬼逢生旺必見災。非不唯鬼動化父，但系鬼動克世，或世動變凶，皆不宜從。
月扶世爻日助，青出於藍。世爻旺相，或父母持世，或官星持世，日月動爻生扶，及世爻動而化吉，必有長進，青出於藍。
動衰變旺，先惰後勤。動旺變衰，先勤後怠。父化父而殊經，父化財而多病，化鬼顯貴之交，父化兄貪財好利。
三合連年受教，六沖半載難留。世與父爻兼日月作三合者，情同父子，連年受業，門牆始終成就。卦得六沖，或世克父爻，或父爻克世者，彼此不投，難收一發之功。
父為子而延師者，應為西席，世乃東家，宜世應相生合，不宜相克相沖，應生世，我得其益，應爻空破，延之不就，應動他有變，世空我意不專。
覺子曰：雖以世應為主，父爻不可缺之，父旺與子孫相合，名實兼收，父動克子孫，無益有害，子動化克，不宜延之，子動化鬼，速宜辭絕。
 如寅月戊午日占子從師
兄弟巳火′                兄弟巳火′世
子孫未土″                子孫未土″  
妻財酉金′應              妻財酉金′  
妻財申金′                官鬼亥水′應
兄弟午火″                子孫丑土″  
子孫辰土″世  動          父母卯木′  
子動化克，不宜從之，不聽。後因師責，逃至橋頭，跌折右足。
求名章第四十八
野鶴曰：凡占小考，當見占得吉卦，後竟道考無名，何也？動之應近而不應遠，已應府縣之有名也，必須先占縣者，再占府考，又占道考，但得吉卦者，許榜上有名。若有卦而不吉者，勿望道考而成名也。
童試章第四十九
父旺官興，堪期首選。官衰父發，亦論掄收。官星持世，得日月動爻相生相合，道選無疑。父爻持世，得日月動爻相生相合者，亦要官星有氣，始許成名。
子興財發於卦中，難游泮水。子動克官，財動克父，或持於世爻者皆不宜也。
世破身空兼墓絕，再奮芸窗。世爻空破墓絕，或被日月動爻沖克及動而變凶者，不能遂志。
父旺遭傷，收而複棄。沖中逢合，見棄複收。父母旺相，若化休囚空破墓沖，若得日月動爻相合者，謂之沖中逢合必獲績取。
父衰變旺，愈出愈奇。爻化退神，日長日短。父衰動而化回頭生、化進神，文章得意勝於前。皆不宜化退神，化退神者，前篇稍遂，後勁不力，衰化退神及化克化空破墓絕或回頭克者，窗下午日長，場中一日短。
如亥月丙戌日占道考得豐之革卦
官鬼戌土″                官鬼未土″  
父母申金″世  動          父母酉金′  
妻財午火′                兄弟亥水′世
兄弟亥水′                兄弟亥水′  
官鬼丑土″應              官鬼丑土″  
子孫卯木′                子孫卯木′應
父母持世化進神，日建作官而生世，文章愈出愈奇，後勝於前，定蒙首選，果取案首。
歲科考章第五十
 父宜旺相，最忌休囚；官宜生身，不宜克世。父與世爻旺相及得日月動爻生扶及動而化吉，全無破綻者，定考超等。若此兩爻旺相而逢生上等；旺而無生，相而遇扶，無刑沖克破者次之；有一而遇刑沖克者又次之；世爻受克，教刑不免；世父同受克，劣等無疑。野鶴曰：此雲是也，亦要人之通變，觀其世父兩爻輕重而言之，卦之全美世父兩爻有生扶，而六沖變沖反吟伏吟動變克化絕即是破綻。父爻受克而無救，難免塗鴉；世爻受克而有扶，亦業姑許。
覺子曰：此以父爻之旺衰而列等第是也，易之卦得進神考於上等，退而考下等，假使卦無進退之神，何以定之？
如申月乙巳日占歲考得大過之鼎卦
妻財未土″    動          子孫巳火′  
官鬼酉金′    動          妻財未土″應
父母亥水′世              官鬼酉金′  
官鬼酉金′                官鬼酉金′  
父母亥水′                父母亥水′世
妻財丑土″應              妻財丑土″  
斷曰：財動克父，乃不通變之論也。此卦乃亥水父爻持世，申月生之，父旺而身亦旺，巳日沖之，為暗動，未土財爻雖動，喜其生助酉金，酉官生世，名為接續相生，一定篇篇華錦。財生官旺優等。後果取超等補稟。野鶴曰：大凡卦遇六沖變沖及六爻亂動，父旺世旺，還考平等。倘若父衰受刑克及世爻休囚受克及變凶者，孫山無疑。
飛神無助身無克，榮辱無施。父爻出現，不旺不衰，雖無生扶，亦無克制而世爻不被沖克者，可保平等。
伏藏旺相也遭傷，賞罰不定。
如午月乙卯日占歲焉得地天泰卦
子孫酉金″應              子孫酉金″應
妻財亥水″                妻財亥水″  
兄弟丑土″                兄弟丑土″  
兄弟辰土′世              兄弟辰土′世
官鬼寅木′                官鬼寅木′  
妻財子水′                妻財子水′  
午火月建為父母，而卦中之巳火伏藏於寅木之下，旺而又遇飛神之生，爻逢六合，只不宜日辰克世，發落之日，承宗師面叱念，字法古筆，姑取三等，後悔之。此巳午之火，非又旺也及字端邊，但此卦雖多逢，事卻少見，存之為法。
以上總而言之，父與世爻旺相遇生扶為上，略有破綻者次之，刑傷有救者又次之，刑傷無救而輕者又次之。世爻父爻被刑沖克破而重者，劣等必矣。全要通變，須卦之吉凶兼用神衰旺之輕重也。
增稟章第五十一
    覺子曰：占稟若不得其秘，而望靈者少也，何也？占稟用財，財乃文章之忌神，不知其竅，蔔歲焉而兼問稟，財爻若旺，父母受傷，則如休囚如何得稟？餘有法也，先占歲科之吉凶，再占一卦而問稟，即其秘也。
    稟以財爻為用神，財爻持世或動而生世為吉，與求財章同斷。有稟而恐換者，忌兄弟持世，兄爻發動及財逢空破墓絕，動而變凶者，有失也，如官鬼兄爻克世者，輕則草糧，重則道罰，倘卦中三合兄局者，亦主草糧。
考道才章第五十二
    官爻持世生世，我必業收。父母空破墓絕，他不見用。如世爻受克及空破墓絕，或動而變凶、或子孫持身動於卦中，皆不錄之。父母生世持世者吉，休囚空破者凶。    
發案持榜章第五十三
    父為用神，衰者宜生旺之日；旺而靜者，逢值沖之日；動而逢值逢合之日；空與入墓，必待衝開；破與旬空，須期填實。餘又得驗，心有憂懼，若得子孫持世，值子孫之日而發案。心有歡喜，若得官星持世，逢官鬼之日而掛榜。
延試章第五十四
    典會場斷，官星為用，父爻次之。若持世爻得日月歲五生合者，定蒙道拔。官爻世爻三合，定蒙異寵隆恩。世與官爻有一而逢空墓絕刑沖克害及動而變凶者，不詳之兆。歲五官鬼沖無世爻者不測之災。
鄉試章第五十五
父旺官興，姓標虎榜。父官持世而旺相，或臨日月、或日月動爻生扶、及動而變生，名登龍虎。
   子搖財動，名落孫山。子孫財爻持世，及動於卦中，終須下第。
兄弟乃奪標之惡客。俗傳兄弟爻興難上榜，凡見兄爻持世及動者，皆以為之不吉，殊不知有喜有忌，所喜者卦中財爻同興，喜其兄動以制財也。卦中父官兩動者，又喜兄爻持世，父動以生世也。兄弟持世，若臨日月或旺相，再得官父兩旺、或官動生父、父動生世，必添科名。兄不能掄元而奪魁也，故謂之兄弟乃奪標之客。覺子曰：卦中官鬼子孫同動，官臨旺相遇生扶，子孫弱而被克，再宜父動，最怕兄興。
    日月為制煞之將軍。官星父母世爻有一而被動爻克制，或化回頭克，若得日月沖制克神，亦許得意，故謂制惡煞將軍。又如，世爻旺相而官父兩爻有一而伏藏不現，倘得日月沖制飛神，提出伏神者，許高發。又如官父世爻有一而不生者，若得日月生扶亦同此意。
    二合無沖，定登甲第。官父世爻合成父局官局，不遇日月衝破者，定許連登，倘若合成兄局，得遇日月生扶，官星亦旺者，亦許得意。唯忌合成子孫局者，不為吉也。合成財局雖不為美。然亦得驗于吉者。
    如卯月甲申日占會試得艮之益
官鬼寅木′世              官鬼卯木′應
妻財子水″    動          父母巳火′  
兄弟戌土″                兄弟未土″  
子孫申金′應  動          兄弟辰土″世
父母午火″                官鬼寅木″  
兄弟辰土″    動          妻財子水′  
寅木旺官持世，申日沖之，暗動又得日辰會成財局，不唯不克世爻，反來生世，一定高捷，果得及第。
六爻竟發空赴科場。舊系六爻竟發，功名恍惚以難成，此論是理。餘見占功名必中者，卦象一成，若非旺父生身，定是旺官持世。功名無成者不是子孫持世，即是子孫財爻發動，或是世爻破空，或是六爻亂動，功名必無成。
出現無情，難遂青雲之志。父與官星雖則出現，若不生合世爻，或不持世，或世爻空破，亦屬無益。父與官星生合世爻，若又被日月動爻沖壞者，亦作無情之喻。
伏藏有用，終辭白屋之人。官父有一而不上卦，須看伏神，若伏而旺相，或得日月沖去飛神，生起伏神，准登科及第。
太歲作官星，終登黃甲。太歲乃國君，父官臨太歲，動而生合世爻，乃人臣面君之象，當主君臣契合，連捷無疑。太歲必要入爻，入爻亦要發動，或持世爻，始如此說。
日月沖克世，且守青燈。卦中官父雖旺而世爻休囚空破墓絕及動而變凶，或日月沖克世爻，須知求名在我，我位既失，何以成名。
卦遇六沖，此去難題雁塔。爻逢六合，這回可奪鼇頭。
如午月丙辰日占鄉試。得兌卦
父母未土″世              父母未土″世
兄弟酉金′                兄弟酉金′  
子孫亥水′                子孫亥水′  
父母丑土″應              父母丑土″應
妻財卯木′                妻財卯木′  
官鬼巳火′                官鬼巳火′  
 舊注：卦逢六沖，沖之即散。餘見此卦，雖系六沖，世父皆逢旺
地，不敢決之，請再占一卦。
又得臨之師卦
子孫酉金″                子孫酉金″應
妻財亥水″應              妻財亥水″  
兄弟丑土″                兄弟丑土″  
兄弟丑土″                父母午火″世
官鬼卯木′世              兄弟辰土′  
父母巳火′    動          官鬼寅木″  
此卦官星持世，雖則不旺，初爻官生父旺，與前卦相合，許之吉兆，果得成名。凡得六沖卦，官父世爻俱旺者，不必再占，竟許必得。如父旺者，須再占一卦，再得吉者，以吉斷之，後卦凶者，即以凶推。凡得六合卦，亦要官父世爻得地，有一失陷不遇生扶者，雖六合亦無益矣。
父旺官衰終須下第。父爻旺相官臨空破墓絕及動而變凶變克雖有錦鄉。文章終遇紅紗蔽目。
父衰官旺堪許登科。官爻旺而生世持世，若是父爻不旺，謂之福齊文不齊，反許遂志。
應合日生必資鶚薦。官父兩旺而世爻不旺，或得日月扶助，又得應爻動而生合世爻者，必得推薦之力。
動傷日克還守雞窗。應爻動爻雖來生合世爻，而應爻又被日月沖克者，薦亦無功。
世動化官化克蝶夢堪憂。舊有身官化鬼月扶，連步蟾宮。又曰：身興變鬼，來試方成。又曰：身動化空用旺，豹變翻成蝶夢。皆以卦身而言，餘試總無應驗，唯驗於世爻，而世爻化鬼亦有兩驗。卦中父母旺相而世爻化出官星者，若不回頭克世乃為變官，今科即中，豈等來科？若休囚被克，動而化出官星者，乃為化鬼，不唯不中，且見危災。化出鬼爻克世者更凶。
    如卯月戌辰日占得離之既濟
兄弟巳火′世  動          官鬼子水″應
子孫未土″    動          子孫戌土′  
妻財酉金′    動          妻財申金″  
官鬼亥水′應              官鬼亥水′世
子孫丑土″                子孫丑土″  
父母卯木′                父母卯木′  
舊注：身官化鬼，月扶鵬程，連步蟾宮。謂卦身如得官爻臨之，必有成望，若得出現發動化出官爻，又得月建生之合之者，亦必聊捷。
覺子日：此卦已為卦身，又是世爻變出子水官星，又得月建生合，正合此說，竟未見其連捷，不唯不能連捷，且難保其長年，其故何也？因變出子水之鬼回頭克。後客死於途中。
身興化旺化生，龍池變化。世爻旺相動而變出官星回頭生合世爻者，不作變鬼，乃為變官。
世退官星化退，窗下囊螢。世與官父相旺內有一而化進神者，名姓高懸，占鄉試必連捷。獨不喜化退神，世化退神，若非臨場之阻，必無勇往之心，父化退神學問日頹，文章漸腐，官退化神，皓首無成，當于進退章中參考。
財臨白虎持身，幛前枕塊。舊財臨白虎必丁憂，然亦不唯臨虎，凡遇財爻持世，或財動卦中，父母又值休囚空破，及財動化父，父動化財，皆枕塊之兆。
乾卦如天亦當官父兩旺。雷聲如震猶有空破之嫌。古以乾震之卦既以為吉，餘試務必官父兩旺，始以吉斷，否則未見為吉卦。
衰旺克沖，輕重須宜細玩。墓絕空破，應期章內詳之。前應期章宜熟記，各門各類，無不問其應期，熟則觸類旁通，隨心應變。凡遇用神衰要有根，旺宜沖，刑克要有救，衝要逢合。
升選候補章第又五十五
官爵榮身，須宜持世。財祿恩養，最喜生身。旺官持世及日月動爻作官星生合世爻，或世爻發動化出官星生世皆吉。又日時動生官，得美缺。官臨日月，必超遷。
子孫持世，休望榮蔭。官位空破，勿恩升遷。子孫持世，子孫動於卦中，升遷無期。官臨空破墓絕及動變凶，補升無望。
雨露承恩，名中逢合。世與官星三合官局財局，或生世，或世在局中，或官星持世與日月動爻相合，得逢六合卦及卦動變六合者，皆是天賜之恩。
如申月已亥日占缺得否得井之節卦
父母子水″                父母子水″  
妻財戌土′世              妻財戌土′  
官鬼申金″                官鬼申金″應
官鬼酉金′    動          妻財丑土″  
父母亥水′應              兄弟卯木′  
妻財丑土″    動          子孫巳火′世
斷曰：內卦巳酉丑合成官局，而生應爻，不來生世，正所謂出現無情，此缺不得。彼曰：如何不得？餘曰：官生應爻，一定不得，後果另選別人。
風雲未際，沖上加沖。世官不旺，得六沖，或是官被日月相沖，或是卦得六沖，乃風雲未際之時也。
元神衰靜曳氣爻搖，問升遷以無期。假令官爻司木，衰而不動，火爻發動是也，餘仿此。
世爻發動，官化進神，望榮除而在即。世爻發動，或動而化吉，或祿馬日月臨世，及官動化吉生合世爻，皆可束裝以待。
世官破而休望，世福空而亦升。世臨日破即使官星持世，不獨不能升選，且防他變。子孫持世值旬空，亦不當升。若占兩三日之內者，許之必得，其故何也？子孫尚未出空不克官也。野鶴曰：占過三個，俱皆得官，得官之後，隨即死亡。
申月戊寅日占得差否。得澤天夬卦
兄弟未土″                兄弟未土″  
子孫酉金′世              子孫酉金′世
妻財亥水′                妻財亥水′  
兄弟辰土′                兄弟辰土′  
官鬼寅木′應              官鬼寅木′應
妻財子水′                妻財子水′  
	 斷曰：子孫持世，此差不得，世空亦不得。豈知不出三日得差，行至中途而死，其故何也？三日之內而得差者，子孫未出空也。中途而死者世爻空也。
    隨官入墓，世旺者官升。助鬼傷身，身衰者禍至。古以隨官入墓，助鬼傷身，皆以為凶。餘屢試之，世旺者競升，世衰者不吉。助鬼傷身，元神同動者，其官必升。世若休囚者，必有禍至。
    如寅月乙未日占升遷得比之觀
妻財子水″應  動          官鬼卯木′  
兄弟戌土′                父母巳火′  
子孫申金″                兄弟未土″世
官鬼卯木″世              官鬼卯木″  
父母巳火″                父母巳火″  
兄弟未土″                兄弟未土″應
   斷曰：卯木旺官持世，子水財動相生，雖則墓於未日，幸世反得助，無妨，果得升於亥月。
    又如戌月辛酉日占何日補官
得蹇之需
子孫子水″                子孫子水″  
父母戌土′                父母戌土′  
兄弟申金″世              兄弟申金″世
兄弟申金′                父母辰土′  
官鬼午火″    動          妻財寅木′  
父母辰土″應  動          子孫子水′應
寅木財爻生助午火之鬼，火鬼克世，乃為助鬼傷身。幸辰土生申金，午火貪生忘克，今年冬月必升，果得升於冬月。應冬月者，辰土化子水空亡，十一月則不空矣。
古以晉升為吉，又雲屯蹇為凶。晉卦升卦，果得屢驗。亦要世爻得地，若失陷，亦不為吉。屯卦蹇卦，世爻旺者何妨。前篇亥月丙寅日占驗，世爻旺者，竟超升，豈非屯卦耶？
升遷何方章第五十六
官金而應西，木官應于東，水北火南土中，此古法也。餘之得驗，木官而應山東，有應廣東者。金官雖應山西，有應江西，廣西者。又有以住處而定東西南北者。
    如未月己巳日住在京都占地方得歸妹變解
父母戌土″應              父母戌土″  
兄弟申金″                兄弟申金″應
官鬼午火′                官鬼午火′  
父母丑土″世              官鬼午火″  
妻財卯木′                父母辰土′世
官鬼巳火′    動          妻財寅木″  
彼時有山東真定兩缺，此卦巳火官星，許之真定。彼曰：何也？餘曰：巳火官星，乃南方也，必得真定，真乃都門之南也。果得真定。又有以初爻為內地，以五爻六爻為邊缺。應初爻者，世與官星皆在初爻者是也。應五六爻者，或世在五爻，官在六爻；或世在六爻，官在五爻；戌土官星持世，同在五爻六爻是也。若在二三四爻以五行決之。
    野鶴曰：大概問其地方，雖則有驗，然不如指其缺而問之，此缺我得否？我得詞林否？我得部屬否？我得科道否？我得正印否？官星持世者，必得。官動生合世爻者，必得。三合官局而生世者，必得。世空世破官破官空，俱不得。子孫持世、子孫發動，不得。官臨應爻，不得。三合局而生應爻，不得。
在任吉凶章第五十七
官旺財興，仕途顯赫。子搖兄動，減俸休官。官旺遇生扶，或動而化吉，世旺財動以生世，皆主兵民頌德，官新無波。官臨日月生合世爻，三合官局生合世爻，或官星持世日月生扶，歲五又相生合，近君者，蒙異寵，在位者，不久超升，外任者必為卓異。兄弟持世，兄爻發動，若非破耗財物，定然鹹俸除糧。子孫持世及子動而有制，降級而已。
官旺兄興，清風兩袖。父發鬼旺，恩露三賜。兄動雖有為減俸耗財之神，亦不可執之，若得官星旺相，乃是為官清正，非義不取，非無財也。官星旺相，財臨空破者，亦同此斷。旺父臨世，官動臨歲五，或日月生扶，外任者必蒙上官推薦，近君及大位者三賜榮加。
兄鬼安靜，地方無事。兄鬼亂動于卦中，旱澇兵星、地方不寧之兆。
日月沖克，誹謗多招。日月克官，或克世爻，及朱雀騰蛇克世，世爻休囚者，得禍不輕，世爻旺相有敕者，多招是非，須且檢點，政事勤慎，以免愆尤，官鬼克世，世旺官衰者，亦主誹謗，世衰官旺，若臨蛇雀，必見彈章。
化進神，沖變合，加官晉爵。世爻旺相，官化進神，官星旺相，世化進神，及世官得地，財化進神，皆有晉爵之征。
爻反吟，入三墓，反復昏庸。卦得反吟，雖是身動不寧，若得世與官多旺相，一定升遷，世爻若與官星衰者，必遭降罰，降後還憂慮焦灼。世與官星被克者，定有不測之禍。世爻休囚被克化墓者，多反復立見災非。世爻有氣化墓入墓者，亦主朦朧昏憤。
    世破兄空，居官不久。身衰化鬼，命盡當危。世破世空官空破，在任無多日矣。世衰動而化鬼及化回頭之克者，須防壽命無(堅)
    世化官而遇官，政權多攝。世爻旺相，化出官星生合比助世爻者，得權攝。化出官星刑傷克害世者，反受權攝之害也。化出官星拱助比合者，亦主政權攝。
    世臨官而遇馬，差遣煩勞。官星持日月動加臨驛馬者，多有差遣，日月動爻作財而扶者，差中得利。卦中兄爻發動，日月動爻刑克世爻者，辛苦賠財，心有望於差遣者，不待驛馬加臨，但遇世動即有差矣。
    官合龍興恩命至。青龍官星持世，或世臨日月，或日月動爻生合世爻，或世臨歲五之爻，或歲五生合世，或世官三合皆為吉兆。大位者上恩特殊，平位者加級超升。
財臨福動佳音來。財爻持世及卦中財動，或父母爻休囚空破，若有尊長，切不可以財斷之，須防孝服。
如寅月壬午占在任平安否得頤之噬嗑卦
兄弟寅木′                子孫巳火′  
父母子水″                妻財未土″世
妻財戌土″世  動          官鬼酉金′  
妻財辰土″                妻財辰土″  
兄弟寅木″                兄弟寅木″應
父母子水′應              父母子水′  
    有人出此卦而問餘曰：今歲占在任之流年，世爻變鬼，我甚憂之、餘曰：財休囚得午火生之，自身不妨，須防孝服。彼曰：財非臨虎，如何主孝？餘曰：迂也，午日衝動子水，父母被戌土財爻克，世化官空，八九月必見，果于八月丁艱。
援例章第五十八  （凡用財圖名者同此）
財旺官空，且有堆金于白屋。財旺世旺而官臨月破旬空，或被日月沖克，及動而變凶，官如朽木枯枝，雖有旺相之財，生之不起，終與屬日月之富翁，難食王家之天祿。
妻搖鬼旺，定然執王拜丹(墀)。世與官星二者不可一陷，若財官兩旺而世爻失陷者，終使得官難安享。若官世兩旺財星失陷者，乃有例而無財也
    如丑月乙卯日占援例得豫之否卦
	妻財戌土″    動          妻財戌土′應
官鬼申金″    動          官鬼申金′  
子孫午火′應              子孫午火′  
兄弟卯木″                兄弟卯木″世
子孫巳火″                子孫巳火″  
妻財未土″世              妻財未土″  
	斷曰：財動生官，不宜世臨月破，破而被克者，有官不能享也。後竟納之，名敗身喪。
財靜子飛空用意。子孫持世，財爻動與不動者皆不可行，財臨空破亦不可行。子孫財星官星同動者又可行，其故何也？子動生財，財動生官，故可行。
兄興財動枉勞心。兄弟爻持世或兄爻發動乃是破耗之神，白費其財，終不成名，若得官星同動者，又可以行之，何也？以官鬼而制兄也。
野鶴曰：卦中官星不動，但遇兄弟持世、兄父發動、及財爻持世化兄弟，百無一成，即使成，後凶，有他故，終無食祿之方
武試章第五十九 亦可以與文試看
文試者，官父而重。武試者，首重官爻。
世破官空休指望，官興財旺亦堪圖。世與官星有一而逢空破者，不須指望。武場雖不以父為重，余常得驗官父兩旺者，竟得掄元。然又有財動生官競得中者，何也？然其中必有隱事。
空赴武閣皆為子孫持世。子孫發動，即使力能扛鼎，百步穿楊皆無益於事矣。
試期病阻乃因官鬼克世。日月動爻克世，世動化鬼、化克世，非臨場病阻，即有災禍臨身到。
投麾效用入武從軍章第六十
官宜旺相不宜空破休囚，財世兩爻怕見刑沖克破。世與官星皆旺動而化吉。財為祿養，豈宜日月刑沖？世爻失陷及動而變凶，有難；官星失陷及動而變凶，難許成名；財爻失陷及動而變凶，乏糧無祿，即使官旺廚(灶)無煙；唯喜官星持世，財動相生，或世動化吉，將來之封候拜將可期，豈唯百夫之長而已耶。覺子曰：雖以此斷，無不驗者，但要識來人之意，彼若以名利而問，以此而決者是也。如若尚未見用，占問可能收用，又以官星為收用之官，官來生合世爻者必收。官爻克世及空破者，不祿。如不知其此竅，竟以此官星斷自己之功名，如天遠也。
署印謀差章第六十一
財與官星不可有一而不旺，子孫兄弟不可一而動搖，世陷財空，不如守己，官空世破，且讓他人。用財而圖者與援例同推。
衰世隨鬼入墓，世動化克化鬼，子孫兄弟持世，謀署謀差，自投羅網。
   面聖上書、叩閹、獻策、入條陳、劾奏章第六十二  
凡占文書亦須採用
旺父持世，宜日月歲五以維持。父母為文書章奏，持世合世，奏必見准，再得歲五及日月動爻生合者見用、
兄弟臨身，喜父母化吉而拱合。兄弟持世，日月生之，或世爻父母爻動而化吉，或化父母生世。皆得喜動龍顏，因文見用。
財爻持世破文書。財爻持世，財爻發動，克破文書，無益之奏。倘得父母持世，財官同動者而又喜之，其故何也？以財動而生官，官動而生世也？
子福臨身防降罰。子孫為克官之神，有職之官章奏者不宜見之，或持世或發動，輕則降罰，重則休官，無職之人而章奏者有兩論之，須查來人之念，彼行此事原為名者，見之不成名；彼此事恐其有禍，若見之則無禍。
世臨空破難以回天。世臨旬空月破及臨絕及入三墓者，不蒙見准。宜早知機。世動變凶或日月歲五動爻沖克世爻者，不唯難以回天，且防不測之禍。
子動臨身力能折檻。或曰：前說子動克官，不宜見之，此喜子孫持世者，何也？野鶴曰：須看事之大小，有職之官行此事，若預料此事即不准，行無過於革職而巳，子孫者即為克官之神也。欲保全功名，子孫發動，切勿行之，倘若條陳，將相諫君，非若得准行，名垂竹帛，如不見准，禍及其身，所以反喜子孫持世，即使殿折廷諍，可保無禍。古以子發乾官為吉，非也。子孫為制鬼之神，未聞獨在乾官而為福神也。
 最怕官爻克世，不宜助鬼傷身。卦中官爻發動克世者大凶，若又得財爻發動助鬼爻傷身，災禍難免。若世動化鬼、發動化回頭克、隨鬼入墓、卦得反吟、卦變絕、世被沖者，事非重大，急宜止之。
 歲五生身防受制，六爻恍惚且休行。太歲生世要入卦，不在爻中，不能生世。且如今歲子年，須看卦中有生之名，無生之實。
    如申月戊辰日占上書得中孚之損
官鬼卯木′                官鬼寅木′應
父母巳火′    動          妻財子水″  
兄弟未土″世              兄弟戌土″  
兄弟丑土″                兄弟丑土″世
官鬼卯木′                官鬼卯木′  
父母巳火′應              父母巳火′  
斷曰：五位巳火生世，不宜巳火受克，此書宜上。問曰：有害否？餘曰：巳火雖則不能生世，卦中無克之爻，利害皆無從言起，上與不上皆可。後此人上書，不准。野鶴曰：凡上書劾奏，果有興利除害，益于國者，捨身而為國雖蹈湯赴火而不辭，何用占卜？倘若事無關係、或因忿而抱不平、或以直而報怨、事在兩可之間者，得世與父爻皆無刑沖克破，及歲五日月相生，方可行之。倘爻中亂動而用神衰或生少克多，六爻恍惚者，即宜止之，言出禍隨，得不慎乎？
父旺官生叨蒙贈爵，旺官持世平步登雲。旺父持世，官動生之，旺官持世，官持日月生之，官則上加官，士則登(台)閣，平人得者，立見平步登雲。野鶴曰：斷卦者最重來之一念：有為人者，有為己者，有為自身而要怨者，有為保全人己立功名，有為財利者，有為免自己之賠累者，有為辨下屬之賠累者，有事之多端，在人通變，士民上書，雖則亦有忠心為國，亦有借此以作梯階而求名也，倘若得官旺而父不旺，亦可許之贈職。
我念為名，忌子孫之發動，我念利，忌兄弟以臨身。
    如丑月丙辰日出具文伸枉保全功名得大壯之夬卦
兄弟戌土″                兄弟未土″  
子孫申金″    動          子孫酉金′世
父母午火′世              妻財亥水′  
兄弟辰土′                兄弟辰土′  
官鬼寅木′                官鬼寅木′應
妻財子水′應              妻財子水′  
父母持世，月建文書生旺，但不宜子動傷官，七八月申金得令之秋功名壞矣，果蒙上臺題保，未勞准行，八月削職，此乃為名，父旺亦屬無益。
占防劾、慮大計、及已有事尚未結案者：
    世旺官崇，憂心冰解。旺官持世，喜照雙眉。世與官星旺相何憂？再得日月動爻生扶，或得世爻官爻臨於日月，及動而變吉，防參劾者何慮？已(參)而未結案者無憂，定蒙卓異。凡得旺官者亦同此推。
    如未月戊申日占因避誤軍糧己被劫得豐之旅
官鬼戌土″    動          妻財巳火′  
父母申金″世              官鬼未土″  
妻財午火′                父母酉金′應
兄弟亥水′                父母申金′  
官鬼丑土″應              妻財午火″  
子孫卯木′    動          官鬼辰土″世
   斷曰：世臨日建月建生之，動出戌宮又來相生，官爵無恙，彼不以為然，豈知因獲奇功，保本隨至，功名仍複保全。或曰：卯木子孫發動，如何不克官？餘曰：木絕于申，所以有救。
    福世孫搖身化福，官空鬼破變爻克。子孫持世、子孫動於卦、世動化子孫、官空及動化回頭之克，皆主罷職休官。
子動財空，減祿罰奉。兄弟持世、兄弟發動、或財破及財動化凶，倘得官爻旺相，罰俸而已，官爻失陷，利名雙失。
身衰鬼克，貶責淩辱。世衰不遇生扶，又有歲五日月動爻刑沖克世，或世隨鬼入墓、動化鬼化克、及虎蛇刑克世爻者，輕則貶罰，重則刑獄。或曰：何以謂之輕重？餘曰：輕者乃世爻有救，重者乃世爻休囚，又被刑傷沖克也。
卦靜世空官又陷，林下閒人0世空者退休之兆，官又空破休囚者削職無疑。
世陷逢殺興何礙。古有身空殺動避禍之征，餘以為非。殊不知世者動於卦中世爻空者，持世爻出空之月日必遭其害，豈能避之？惟世空逢六神動而相生，卦中雖有忌神發動亦無礙矣。待世爻出空之日，忌神反生六神而生世也。
官隆世陷，身辱官存。古有身邊伏鬼若非空，官職猶在，謂凡遇凶兆，若得官爻持世或官伏世下而旺，雖見責罰而官職猶存。野鶴曰：世遇五爻之克，若得旺官持世，雖受辱，仍可為官。
身旺官陷，位去身安。世爻旺相不受傷克，官破官空及被刑沖克害或動而變凶者，官祿雖失，身不逢傷。
養親告病辭官章第六十三
子旺子興，必能遂願，官旺克世，總不如心。子孫持世子孫發動，乃無官之果，必能遂我偷閒。若官星持世或官動克世合世，難脫利名靼鎖。
告假不忌反吟，休致須宜化退。告病及養親乃暫歸之事，得反吟卦者，乃應將來再任，故不忌之，惟辭官者，不宜見之，非目下屢辭反復，乃將來遠入留(台)，若得伏吟必不能行。世與官星化退神者如願，世與官星而化進神者，五事羈身，難於歇手。
修陵修河一切營造公務防患章第六十四
福搖子動無尤，鬼克兄沖有患。子孫持世子動卦中事無尤慮，有始有終。官鬼克世而受累，兄動以賠財，鬼兄持世同推。
父世官生因公加爵。父母持世，官星動而生合世爻者，必因公事加官。
財興官旺獲利榮名。旺官持世，財動而相生，不獨因公得利，遠許名榮旺，財爻持世世動化財生世，皆同此斷。
六沖不久六合堅牢。工程皆以父爻為用神，不旺或受沖克又得六沖卦者必不堅久，化沖者亦然，又看世爻旺相，又得六合卦者永遠堅。野鶴日：凡占公務，初入工程而防患，宜子孫動搖無尤，倘若已見(疏)(憂)而防患者，必有功名之慮，子動以傷官也。豈曰：子動而無尤耶？初入工程，兄動以防賠財，已見(疏)(憂)兄動而防罰俸。
    僧官道紀醫官(雜)職陰陽寺官章第六十五
僧官醫官亦喜官爻發動。舊系豈可爻書發動，謂僧道醫官占功名，乃以子孫為用神，不宜父動而克子也。野鶴曰：此非理也，若他占僧道醫人，乃以子孫旺相，道業高強，父母興隆，庸愚懦弱。若僧道醫家自占道藝，亦以子孫為用神，子孫旺相，鬼服龍降。今以自占功名，子動而克官也，如何反為用？非也，仍看官爻。官星持世或日月動爻以相生，父母持世或得旺官相生，其名必成。
陰陽(雜)職俱以子動為嫌。子孫動子持世皆許必不成名，篤則以俗家求名同斷。
功名到何品級章第六十六
占法：水一火二木三金四土五，官臨火者，官居二品，官星屬水，一品之尊。野鶴曰：水至二數位至公侯者，何以定之？官設九品，數止於五六七品者，何以定之？餘得其法者，指占之法也。我能公侯否？我能將相否？我能一品否？我能八座否？旺官臨日月，指日可期，官破及刑沖終生失望，子孫持世，猶如止渴望梅，官動生身，恰似探囊取物。
    曾有邑宰問將來官至方面否巳月乙卯日占得雷山小過
父母戌土″                父母戌土″  
兄弟申金″                兄弟申金″  
官鬼午火′世              官鬼午火′世
兄弟申金′                兄弟申金′  
官鬼午火″                官鬼午火″  
父母辰土″應              父母辰土″應
午火官星持世後，果官至命事，又子月乙亥日官至方伯。問將來能於開府否？連占三卦子孫持世，後果降調而歸。又因占會試許之必中，又問可能鼎甲否？餘曰：必須再占一卦。
    卯月甲申日得節之蹇
兄弟子水″                兄弟子水″  
官鬼戌土′                官鬼戌土′  
父母申金″應              父母申金″世
官鬼丑土″    動          父母申金′  
子孫卯木′    動          妻財午火″  
妻財巳火′世  動          官鬼辰土″應
斷曰：古以蹇為不吉，餘重用神。此卦世臨巳火，卯月生之，申日合青龍持世，中鼎甲而無疑，但非今科之鼎甲也。公曰：何也？餘曰：世爻變出辰土之官，乃辰年之鼎甲也。公曰：此數暗含我機，我少年得一預兆，亦應辰年。傷(畢)即回，至甲辰科殿試，果得首唱傳(臚)。以教人指其事而占者，無不驗也，何必諄諄執古法而猜耶。
子占父動名章第六十七
父動官動相生，日月作官星而生父母，父旺化官動而化吉，皆許成名。財克父，子動傷官，父官動而變凶，日月克官克父，或父爻衰墓破絕皆許無益。
    如卯月壬辰日占父何時起用得風水渙變夬
父母卯木′    動          子孫未土″  
兄弟巳火′世              妻財酉金′世
子孫未土″    動          官鬼亥水′  
兄弟午火″    動          子孫辰土′  
子孫辰土′應              父母寅木′應
父母寅木″    動          官鬼子水′  
內卦寅木父母旺而化出子水之官，許寅年仍以原品起用，果應於寅年。後終於未年。又以此卦悟之，初爻寅年而起用，上爻卯木父動而化未年，占時未墓爻空，謂之空墓以待死，所以終於實墓之年，又因用神重疊墓庫以收藏也。
求財章第六十八
諸書之論求財，弗如黃金策裡真論，餘屢試驗，惜乎未經分別，今以前段為總論，以後賢易曉，內有屢試而不驗者，刪之，餘另得驗者，增之。
財旺福興，公私稱意。財空福絕，上下連心。上至國計，下至營謀，無不以財為用。公私占卜皆以財為用神，子孫者乃生助財爻之元神也，俱宜旺而化吉，又宜生合世爻，公私皆得如意。若逢衰墓絕空刑沖克害，動而變凶，日月沖克破者，上下皆連心矣。
有福無財，兄弟交重偏有望。兄弟乃劫財之神，占財之忌也，財與兄爻同動，必主阻隔破耗，倘若得子孫與兄弟同動，又為可喜，兄動生子，故謂之有望。財爻兄爻子孫爻俱動於卦中者，更為可喜，其故何也？兄動生子，子動生財，其利甚厚且有久遠源流長之利益也。
兄與財振，官爻發動亦堪求。兄爻與財爻同動而官鬼亦動者，亦許得財，以官鬼克制兄爻之故耳。
財福俱無，莫若守株待兔。財與子孫爻俱不現於卦中，或現於卦中又值休囚空破墓絕，或被刑沖克害，求則無益，不如守株待兔。覺子曰：倘得日月為財，或伏而旺者，亦可求也。
父兄爻動，無殊緣木求魚。父動克福神，兄動克財爻，此二爻動於卦中，凡有所圖，水中撈月。
    如酉月戊午日占求財得革卦
官鬼未土″                官鬼未土″  
父母酉金′                父母酉金′  
兄弟亥水′世              兄弟亥水′世
兄弟亥水′                兄弟亥水′  
官鬼丑土″                官鬼丑土″  
子孫卯木′應              子孫卯木′應
斷曰：卦中財爻不現，亥水兄爻持世，父臨月建生助兄爻，如緣木以求魚也。
多財反覆，必須墓庫以收藏。卦中財臨日月，謂之重疊，若許求謀得意之時，須待財爻入墓之日。且如水作財神辰日而得，餘仿此。
無鬼分爭，又怕友重而阻滯。兄弟乃爭奪阻隔耗財之神，宜官鬼動而制之，以免分爭之患。覺子曰：兄爻發動，喜鬼動以制之，倘卦中兄爻安靜者，又不宜乎鬼動，反曳財爻之氣也。且有口舌。
兄如太過，反不克財。舊注卦中一位兄爻動者，最為利害，如若兄弟爻多動者，反不劫財。覺子曰：非也，兄爻多者，待兄爻入墓之日，及克損爻之日，必劫其財，謂之太旺者損之斯成。
世遇兄臨，必難求望。古以卦身臨兄爻，難於求望，餘因卦身不驗，以兄爻持世，難遂圖謀。野鶴曰：全在人立通變，兄弟而持世者，雖則為忌亦有不當忌者。
如未月丁卯日借貸得晉卦
官鬼巳火′                官鬼巳火′  
父母未土″                父母未土″  
兄弟酉金′世              兄弟酉金′世
妻財卯木″                妻財卯木″  
官鬼巳火″                官鬼巳火″  
父母未土″應              父母未土″應
斷曰：雖則兄爻持世無財，但喜卯日即是財星，古以財爻持世沖世者必得，況應爻未土旺而生世，明日必獲，果得財，應辰日者，世動逢合之日也。
    又如巳月丁巳日占求財得即濟變渙卦
兄弟子水″應  動          子孫卯木′  
官鬼戌土′                妻財巳火′世
父母申金″                官鬼未土″  
兄弟亥水′世  動          妻財午火″  
官鬼丑土″    動          官鬼辰土′應
子孫卯木′    動          子孫寅木″  
斷曰：若逢久遠之財有否，則無財。若問目下之財，明日戊午必得，其故何也？兄臨世爻日破月破，不克變出之財，日月俱作財來沖世，只因應爻而逢空，明日沖實，定送財來，果於次日送來。
財來就我終須易，我去尋財必是難。舊注凡遇財爻生世合世克世持世，皆謂之財來就我，若卦中雖有財爻，不來生合世爻亦非我之財也。
野鶴曰：此說財不生合世爻，非我之財，即如前二卦兄爻持世，何當財來生合，總要斷卦之靈機應變，徹悟其理，自然觸類旁通，不可拘執。
福變財生利源滾滾。財得子動生之，如財之有源也，其利豐厚，倘得子動化財，財動化子，皆同此斷。
兄傷鬼克，口舌紛紛。財爻持世，兄爻亦動者，不獨劫財，還防傷已，如若鬼動克世者更凶。
覺子曰：黃金策雲，兄連鬼克，口舌難逃，謂兄動變鬼沖克世爻者，不獨無財，還防口舌，殊不知兄動變鬼，即是兄化回頭之克，自顧不暇又焉能沖克世爻耶？
財局合福德，萬倍利源可追。世與財爻或與子孫爻三合成局，諸占物追財豐。
野鶴曰：須要在局中或是合成子孫財局生世，方為全美，倘如合成父局，勞碌卒苦，合成兄局破耗多端，合成鬼局，口舌災非，克世者更凶。
歲君逢劫殺，一年生意無聊。劫殺者乃兄弟之爻也，兄臨太歲一年破耗。
 

增刪卜易卷之四
野鶴老人著，楚江李坦我鑒定
湖南李文輝覺子增刪 
婿陣之吉茂生男茹芝山秀
謁貴求財章第六十九
世克官，官生世，須宜謁見；財臨破，鬼克世，枉費賓士。野鶴曰：見貴有兩間也，為名者用官，為利者用財，皆宜持世及生合世爻為吉，如逢空破，墓絕及動而變凶者，徒勞賓士之力耳。倘若世爻化鬼化克及隨墓助傷者，更不宜行，若非到彼之凶，定在中途遇禍，凡謁貴者同斷。世動遇空，身興遇破O世動化空破者，勿曰不吉，乃應到彼之月日也。
如申月丁卯日占出行謁見貴人得同人
子孫戌土′應              子孫戌土′應
妻財申金′                妻財申金′  
兄弟午火′                兄弟午火′  
官鬼亥水′世              官鬼亥水′世
子孫丑土″                子孫丑土″  
父母卯木′                父母卯木′  
斷曰：官星持世而空，出亥日得見，官府財利如心，果於出空之日見官，財利得意，月建財爻生世之故耳，官世相合，財動相生，財持世，官無缺陷，再得日月照臨，彼此緣投有幸。日月照臨者，日月生世生財，或世爻財爻而臨日月是也。
為名宜父動，因利忌兄興O凡與謁貴既得世與官星相合相生，必然得見，若為名利，須宜另占，不可此卦而斷之，為名者宜父官兩旺，為利者宜財福兩旺。
六合六沖須看用，反吟化退枉賓士O爻逢六合亦要用神旺相，世與財官相合乃為吉兆，卦逢六沖必須用神受克失陷始作凶征O卦得反吟及世動化退多見難於行動，勉強而去，空返而歸。
貴人謁貴宜世應以相生，平人見貴宜官貴而相合。貴人謁貴人，宜於世應相合相生，平人見貴人，宜官貴相合相生及官星持世
覺子曰：有心而問見貴求名者，官星持世生世必得官。有心問謁貴者，官星生世合世而得見，切勿以此得見貴人之官星換作成名而斷也。
貴人謁貴，世應若相沖克，財伏而空，去之何益？ 
平人見貴，官克世世變鬼變克更凶。平人見貴，官克世變鬼變克勿去，去則須防不測，財官生世合世為吉。凡出行求財謁貴出行章參看。
為貴人奔走效力財章第七十
最重財官兩旺，不宜世應皆空。世遇財應臨福，我益他損；應臨官世逢破，他益我損。兄爻持世，不如閑處安身；應克世爻，防慮他人反目。世遇財官臨應，無不遂也。世逢空破墓及動而變凶，皆非吉也。應克世兄克世，見災還淺。鬼克世世化鬼，得病不輕。
開行開店及各色鋪面章第七十一
世為已，應為人，大宜相合。財為本，福為基，最喜同興。古法應為夥計，又為下顧之客。黃金策曰：開行定主有人投。覺子曰：須在來人之念；有心而問夥計，應為夥計，若得世應相生相合，彼此同心。應生世，他益於我。世生應，我益於他。相克相沖而情有變，應爻克世，我被他瞞；世克應爻，他從我願；應臨元武兄爻，暗中盜騙；應臨官鬼克世，明降災非；世財應兄，受他之累；世財應子，得他之力。世應空合，彼此有虛詐之心也。來人之念重在買賣者，須以應爻為下顧之客，應爻生合於世，生客來交成故舊；世應相沖相克，熟人終久變成仇。
鬼作災非須忌動，財為活計畏刑沖。鬼動招非克世最忌，古雲：鬼現爻中見非，日有鬼搖克世災禍連系，須看鬼值何神克世，須于家室章內詳之。財為資本，忌衰墓空破及動而變凶，或日月刑沖克，更忌世與財空，俱開不成。
鬼兄發動有制何妨，隨墓助傷多凶少吉。鬼動招非，若得子孫制鬼，或日月沖克鬼爻，謂之有制O覺子曰：凡遇兄鬼同動者，不可曰鬼動招非，以鬼能制兄爻，不劫財也。兄弟又為陰隔破耗之小人，得此鬼動可以制服，獨不宜乃為助鬼以傷身也。
卦得反吟多反復O卦得反吟，欲行不行，行而又止。才開而又剪，剪而又開，倘店開久矣，遇此一定更遷。
沖中變合再重興O爻逢六合及六沖卦變六合或世財爻子孫共成三合，定是前後重興，惟六合變沖則不宜也，眼前熱鬧，終久蕭條。
合夥不嫌兄弟，蝕本內外無財O世應臨兄不吉，兄爻發動不吉，倘若世臨兄爻，日月作財星沖克世者，反為吉也O內外無財伏而又空，必然之蝕本，屢驗。

投行損益章第七十二
官若興隆，行主可千金之托；應如空破，牙人無毫忽之能；官旺應旺，生合世爻，其人可托，如靜衰空破，即是奸險小人。倘若交財，定遭欺騙。世被應傷，遭他陷害，財逢兄克，慮彼相瞞；應克世爻，帳目難清，兄克財爻已入套矣。兄動貨難脫卸，子興物宜交共；兄雀並搖，難逃口舌，武鬼同發，須慮盜賊；
囤貨賣貨章第七十三
財爻衰者須停脫，妻旺當時可脫之；積貨賣貨皆不宜財逢空破及動而變克；財衰宜囤，財旺宜脫；如春天占得財爻屬木，謂之旺，宜速發賣；若臨金水土者，宜堆積也。臨火為旺，亦不宜堆；此論四時之衰旺也。覺子曰：衰雖可買，須查其根底，雖衰宜有根，將來再發，若無根底，終久難於出脫，不可不知。
如寅月己亥日占收貨得頤卦。
兄弟寅木′                兄弟寅木′  
父母子水″                父母子水″  
妻財戌土″世              妻財戌土″世
妻財辰土″                妻財辰土″  
兄弟寅木″                兄弟寅木″  
父母子水′應              父母子水′應
古以財爻衰者宜收貨，此卦辰戌之財衰而不遇生扶，謂之無根，將來終不得價，不可收買，但求問者不聽，後來存貨堆積四年，朽壞大半，大虧其本。
貨有定時，須憑時令，物無定者，指利而占。定時者有貴賤之時也，比之麻葛得價於夏令，棉花得價於冬天，又如木料綢緞無定時也。
財化進神不可收積，化退者，其價將落，有貨速宜出脫。
兄爻持世，破敗之端；覺子曰：算甚命，問甚蔔，虧人是禍，財將義取者，神告顯然。財之不義者，神不告矣。
財值旺衰墓絕，自有得令之秋，妻逢衝破伏空，豈無乘除之日。財爻太旺旺者得利於墓庫之月，休囚者出脫於生旺之時，入墓必待衝開，逢絕當逢生旺，月破者填實之，被克者沖去克神之秋，伏藏者得價于出現之時，旬空者沖空實空之月，如逢合住亦待衝開。
如子月己丑日占何時得價得歸妹之兌
父母戌土″應              父母未土″世
兄弟申金″    動          兄弟酉金′  
官鬼午火′                子孫亥水′  
父母丑土″世              父母丑土″應
妻財卯木′                妻財卯木′  
官鬼巳火′                官鬼巳火′  
斷曰：卯木財爻子月生之，財有根蒂，目下不得價者，被申金動而克制，待寅月沖去申金，其價必漲，果于正月勃然大長，此乃財爻被克待沖去克神之月。
財逢合而當令。遇合者有應動而逢合之月而得價也。亦有財爻衰靜，占時得遇日月生合者，其價目下正及時也。
如寅月己酉日占脫貨於何時得賁卦
官鬼寅木′                官鬼寅木′  
妻財子水″                妻財子水″  
兄弟戌土″應              兄弟戌土″應
妻財亥水′                妻財亥水′  
兄弟丑土″                兄弟丑土″  
官鬼卯木′世              官鬼卯木′世
斷曰：亥水財爻，酉日生之，寅月合之，目下正及時也。但因世爻暗動，身動方可出脫。彼曰：我聞某處得價，欲移貨去賣，不知可否？餘曰：卦已明現，速宜行之，果去，不數日，得價出脫。此乃爻逢六合，財逢月合，及時脫貨也。
財逢沖而當起；財旺而靜或旺而空得今日之日神沖者，其價漸漸漲矣；倘若靜而休囚，日沖為破，勿以此斷。
賣貨宜守宜動章第七十四
內財衰而外財旺，往他鄉。外卦財旺生合世爻者，持世者，宜往他鄉；倘若財不生合世爻及世動化凶者，他鄉花如錦，我去不逢春。
應財外而世財內，須查動靜；應爻以外財爻持世者，最好收財，必須待應爻發動而與世爻相生相合，不然的話，應財再旺，我也收不到好處。
六沖須宜別圖，六合還宜坐守。卦得六沖，雖宜改圖，餘屢試之財旺者何須更改，財衰者改亦無益。野鶴曰，凡得此象，須令本人再占，占問更改何如？卦得財世兩旺，許之改圖，再逢衰者還須耐守。卦得六合，亦看財爻衰旺，財持世而動者，不可坐守，衰而靜者，守待旺時可也。
財衰變旺，先屈後生，財旺變衰，先金後土。謂財爻動而變也，財衰變旺，目下雖賤，將來必長。財旺而變衰絕，如若賣貨宜於急賣，倘若收貨，切不可收。買貨與賣貨相反，財爻旺而可賣，衰者宜買，內卦財衰，宜於外賣，世爻財旺，近地相宜，財化進神，宜往外方發賣，世爻化退，宜回近地出脫。
往何方買賣章第七十五
屢次試驗都須指明方向才能占卜。
如午月戊子日占往楚買豆得臨卦
子孫酉金″                子孫酉金″  
妻財亥水″應              妻財亥水″應
兄弟丑土″                兄弟丑土″  
兄弟丑土″                兄弟丑土″  
官鬼卯木′世              官鬼卯木′世
父母巳火′                父母巳火′  
斷：亥水財爻休囚於外，所以楚地豆子必賤，子水日建而生世爻，必能得厚利。但閑間爻兄弟月生日合，耗費的錢一定多。後果中間人作弊，告到官府，誤了一個月。幸好到地頭上價格上漲，果然得了厚利。此乃指其地而占者無不驗也。
買何貨為吉章第七十六
古以金財而像珠寶玉石，水財以類魚鹽，火財陶冶東品，五穀為土財，青龍水利又兼喜慶之用，白虎金財，喪儀屠宰之物，玄武水利，朱雀火宜，蛇利於出入，勾陳利於農工。
如未月戊申日占往粵東探親可帶何貨歸來得利得旅卦
兄弟巳火′                兄弟巳火′  
子孫未土″                子孫未土″  
妻財酉金′應              妻財酉金′應
妻財申金′                妻財申金′  
兄弟午火″                兄弟午火″  
子孫辰土″世              子孫辰土″世
斷曰爻逢六合，世應相生，此行遂意，如問置實何貨，餘無此法，不敢相誤，但喜既得吉卦，任爾冬天買扇，夏天買氈亦得厚利。後此人買攢香翠毛而歸，俱得大利。若執古法斷者，此卦酉金為財可買珠寶玉石耶？財臨玄武，可買水利魚鹽耶？
借貸章第七十七
世逢兄，何須開口，應空破，難遂我心，財若空破，休指望。子興財發可相求，世應兩爻皆不宜月破旬空，兄弟一爻切不可臨身及動。
如未月丁卯日占借貸得兌之震
父母未土″世              父母戌土″世
兄弟酉金′    動          兄弟申金″  
子孫亥水′                官鬼午火′  
父母丑土″應              父母辰土″應
妻財卯木′    動          妻財寅木″  
官鬼巳火′                子孫子水′  
斷曰兌卦屬金變震卦屬木，金克木為財，卯木財爻化退神酉金兄動亦化退神，幸得財臨日辰旺而不退，明日辰日合住酉爻必得，果於辰日。
放債索債章第七十八
兄臨世，放則無歸。兄弟爻持世，索財不予。應鬼克身，防負義。應財生世，定懷忠。古以世應同人，放債必然連本折，謂不獨世臨兄弟忌之，應臨兄者亦忌。官鬼克身，美意終成惡意。
買賣六畜章第七十九
山野獸禽，須尋福德。六畜牛犬，亦看子孫O不拘家禽野獸皆以子孫為用神，末看財爻持世，子動生之，或日月動爻生財或財動化子孫，乃吉象也。不拘買賣畜禽，多多益善，大有利息O子孫持世，財爻合世，亦有利益。獨防鬼變子孫，子孫變鬼，父化子，子化父，父兄持世，財臨空破，不可行之。
    如丑月丁卯日買馬往南發賣 得鼎之大有
兄弟巳火′                兄弟巳火′應
子孫未土″應              子孫未土″  
妻財酉金′                妻財酉金′  
妻財酉金′                子孫辰土′世
官鬼亥水′世              父母寅木′  
子孫丑土″    動          官鬼子水′  
斷曰：內卦子孫雖臨月建，不宜動而變鬼，外卦未土子孫，又臨月破，不宜買，幸而間爻酉財暗動生世，馬雖多死，財不致於大耗，後果買馬七十餘匹，一路多死，僅存二十八匹，幸而得價不然大虧其本。
博戲章第八十
有技力，首重世應，若勝以得財者，兼用財。又世喜臨於日月，財宜日月生扶，世爻動而化吉，應帶財而生世，皆我勝。世財休囚空破或被刑沖克害，及卦中父動者，多破其財。
    如巳月戊申日占鵪鶉   得漸之巽卦
官鬼卯木′應              官鬼卯木′世
父母巳火′                父母巳火′  
兄弟未土″                兄弟未土″  
子孫申金′世              子孫酉金′應
父母午火″    動          妻財亥水′  
兄弟辰土″                兄弟丑土″  
斷曰：子孫持世以臨日辰，父爻雖動，亥水制之，獨不宜亥為月破，雖可制火，今日巳午時切不可鬥。彼曰：何也？餘曰：巳午時午火父母得令，必克子孫，果於早勝，午時又大敗破財。
請會搖會章第八十一
請會須宜財旺，更宜世應相生。卦遇六沖，財雖旺而不久。六沖變合，世應相克亦成。六合變沖，有始無終。財逢絕破，速宜止之。
搖會得否，旺財持世必得。如占何時可得，財破財空填實之日，財若伏藏，出現之日。財太旺者，逢墓之日。財衰絕者，逢相生之日。倘得財化回頭之克及衰靜而逢空破又土遇六沖者，會場必散，終無得會之日矣。
行險求財章第八十二
覺子曰：古以青龍財爻為吉，餘以此非營生之本，乃喪心之事也。行此喪心之事，亦敢告之於神耶？既告之於神而神若以吉凶而報者，乃神之教人而作喪心之事也，可謂之大道之易卦耶？可謂之伏羲之大神耶？然不獨此，凡占非禮非義之事，不忠不孝之謀，一念之惡，神隨知之，即不告之於神，亦遭天譴。書曰：惠迪吉，從逆凶，何須問卜？
婚姻章第八十二
覺子曰：男家占女，不拘父母親朋而代占者，無不以財為用。女家占男，皆以官為用。用官者，官有生扶。用財者，財爻旺相，即許婚。今見古今諸書文，以財旺傷克父母爻，不知宜財之旺而為吉也？宜財不旺而為吉也？或曰：黃金策雲，翁姑不睦，皆因妻位交重。海底眼曰：財動喪雙親。易冒亦曰：妻財動父母參商。俱以財動傷克父母，未說旺也。餘曰：動能傷父母，旺則不能傷耶？假令春天占卦，財爻屬木，謂之女命旺而可取，但父母爻定然屬土，如此當權得令之財爻不克休囚之父母耶？何必曰動？殊不知者人言動而不言旺者，正恐後人駁論，所以不言其旺，不得己而言動也，豈知亦被看破。或曰：據爾之論，何以為法？餘曰：分占之法也。先要財官旺相，既得吉卦，再占妨克父母，是其法也。黃金策專以應為妻位，易冒亦以應為妻，欲其旺相乃為賢良發福之女，又以應為女家父母，謂之應爻旺相，必是富貴之家，若休囚必宅貧寒之宅。執此論，則旺相賢良之女皆出於富貴之家？種種悖謬，餘不知何以千百年來竟無一人道破。
男蔔女，姻財要旺。女占男，配鬼宜興O男家代占女，專以財為用神，以應爻為女家，財宜旺相動而化吉，應爻不宜空破又克世爻O女家代占男，專以官為用神，以應爻為男家，宜官生旺相動而化吉，應爻不宜空破墓絕，不宜克世。男人自占妻者，亦以財爻為用神，以應爻為女身，財與應爻皆宜生世持世合世，必忌破墓絕空。財旺生身，應值破空當取，應爻生世，財爻破絕勿求O野鶴曰：財爻應爻同來生合世爻者更吉，大抵以財爻為重，他爻為附和耳。黃金策曰：應為白髮之妻，重應而又重財，謬也。
子月癸酉日自占婚 得恒變鼎
妻財戌土″應  動          子孫巳火′  
官鬼申金″                妻財未土″應
子孫午火′                官鬼酉金′  
官鬼酉金′世              官鬼酉金′  
父母亥水′                父母亥水′世
妻財丑土″                妻財丑土″  
斷曰：酉官持世，戌土財爻動而生世，又得世應相生，戌土雖值旬空，動不為空，明日出空之日，求之必允，果于次日巳時允婚，夫妻白頭相守，兒女成行。
又如寅月丙午日女家代占婚  得臨之既濟卦
子孫酉金″                妻財子水″應
妻財亥水″應  動          兄弟戌土′  
兄弟丑土″                子孫申金″  
兄弟丑土″    動          妻財亥水′世
官鬼卯木′世  動          兄弟丑土″  
父母巳火′                官鬼卯木′  
覺子曰：女家占男，以官為用，以應爻為男家，此古法也，亦死法也，斷卦之時，須要人之活變，未必全得顯而易見者，即如此卦，女家占男，卯木旺官持世，其婚必成，而應爻受克，又為男家不允，似此何以決之，要知財官為重，世應為輕，雖是女家占男，亦要財爻不致於換陷，此—卦也，男女二人財被回頭克又逢丑土之克，如何能生卯木之官？男女不能相合相生，婚雖成終有他變，後果聘定於四月，未及成婚被賊兵劫去，應巳月者亥水逢月破也。
財值休囚破散，終非舉案之姻。官逢衰墓絕空，難遂齊眉之願。財爻官爻不宜墓絕空破，又不宜動而化破化散化克化鬼，乃夭折貧寒之合。男占忌財爻犯之，女占忌官爻犯之O男女自占，世爻忌犯，參商難免。
世爻空亡，動化退，終須失望O動而空者實空之月日必成，靜而空者終不成也。世動化進神，事在必成。若化退神，終須難就O應爻靜而空破及化退神，亦同此推
 應一何空，財化進，夙有良緣O應空他人不實，若動化退神，必有退悔之心，若得財爻動化進神而生世者，雖見退悔，終是良緣。若世應動而破者。亦應實破之時、
 世應皆空多費力，反吟多變事難成O世應俱空，皆無准實，反吟卦變，反覆難成O野鶴曰：倘得空而逢旺財鬼相生，先雖不允，後終還成。
男占兮兄動，卦中非配偶。兄爻持世或兄動，乃傷妻阻隔之神，此婚必難成，已成者，遇此不免刑傷。覺子曰：兄爻持世，若得財爻動來相合，此婚必成。世兄爻化出財爻，此婚亦能成。
女占兮官爻持世是良緣。女占男不宜子孫持世發動，子孫乃傷夫之神，未成者不成，已成者傷夫再嫁。惟官星持世合世生世旺相者，不獨姻緣必就，可期舉案齊眉。卦中官鬼重疊亦主再嫁。
    財官世應刑世夫妻反目。
    如巳月已亥日占夫妻不和將來如好否？得需之大過卦
妻財子水″                兄弟未土″  
兄弟戌土′                子孫酉金′  
子孫申金″世  動          妻財亥水′世
兄弟辰土′                子孫酉金′  
官鬼寅木′                妻財亥水′  
妻財子水′應  動          兄弟丑土″應
斷曰：女占夫，不宜子孫持世，乃克夫之象，幸寅木子水相生，不能傷之，所以不和，今兼應爻為夫，應逢子丑作合，夫已有外遇，水木相生，兩人情密。彼曰：果然。後如何？餘曰：兩人不是姻緣，雖則不能死別，必有生離，果於次年寅月休妻，此人六月再取彼婦，應寅月者，夫臨寅木而沖世也，應六月者未土衝開初爻丑土，子水來生其寅木也。
旺相爻逢六合彼此同心O爻逢六合占婚最宜，更要財官旺相為吉，男忌財逢破墓，女防官位克絕，六沖變六合者更吉，眼下不允，日後必成。已成婚不和睦者，終究和美。忌六沖，卦無財官，主婚不成，勉強成之，若非死別，定是生離。六合變六沖，雖許允後必更張，已成者終須折枕。
佔用鹹臨節泰，忌逢暌革解離O覺子曰：易冒有雲，卦得鹹臨節泰，若不遇合沖變，雖財官衰陷隨墓助傷，皆不為凶。暌革解離，則為凶兆，雖用神全備而化合，亦不為吉，此言用神不騰於卦，驗也。
    曾於巳月丁卯日占婚於何時 得泰卦
子孫酉金″應              子孫酉金″應
妻財亥水″                妻財亥水″  
兄弟丑土″                兄弟丑土″  
兄弟辰土′世              兄弟辰土′世
官鬼寅木′                官鬼寅木′  
妻財子水′                妻財子水′  
余見此卦，兄爻持世，亥財臨月破旬空，子水之財，世爻克之，日辰刑之，古雖以泰卦為吉，餘焉敢以為之婚姻大事而試卦耶，命之再占
    又得坤卦
子孫酉金″世              子孫酉金″世
妻財亥水″                妻財亥水″  
兄弟丑土″                兄弟丑土″  
官鬼卯木″應              官鬼卯木″應
父母巳火″                父母巳火″  
兄弟未土″                兄弟未土″  
世爻休囚為日破，亥水財爻臨月破，卦遇六沖，大凶之兆，故知前得泰卦，非為吉也，仍用財官世應者為是，然亦不可竟以為是，凡有所疑，勿執古法而斷，須以再占之卦而決之，後卦若吉即以吉斷，後卦凶者則以凶推，神不欺人，彼此兩無誤矣。
財化財未必婚姻兩度，鬼化鬼難曰相守百年。黃金策曰：財爻重疊，重作新人，餘屢試之，男家占女家，財爻重疊旺相生合世爻者，多主賢妻美妾，財化財，或應雙娶、或應婢妾同來、或應妻妾之多、或應收妝奩甚厚，惟忌爻中兄動及日月沖克財爻，花燭重重亦不免耳。
兄臨元武，防劫騙。鬼臨白虎，遇凶喪O兄鬼動臨元武，防局中奸詐騙財，縱使世應相生，財官無害，必須大費，鬼臨虎動或不來過門或遇門不久，必見喪事。
應財世鬼，夫唱婦隨。應鬼世財，夫權妻奪O世持鬼應持財，謂之陰陽得位，必然鸞鳳和鳴。鬼臨應財持世，牡雞司晨，妻奪夫權，惟贅婿得之反吉。
此婚子嗣有無章第八十三
子孫旺相或休囚而動及動而化吉，皆主有子。子化進神化回頭生，有子必多。如逢子孫墓絕動而變鬼鬼變子孫父化子子化父父動克子，皆因我命無兒，不成此婚亦無子也，惟多積陰德以培之。
    如申月丁丑日因有妾多占何命者有子   得革之夬卦
官鬼未土″                官鬼未土″  
父母酉金′                父母酉金′世
兄弟亥水′世              兄弟亥水′  
兄弟亥水′                官鬼辰土′  
官鬼丑土″    動          子孫寅木′應
子孫卯木′應              兄弟子水′  
斷曰：卯木子孫絕于申月，鬼變子孫又逢月破，公命無子，與女命何干？即出八字看之，甲寅甲戌甲子戊辰，餘曰：八字雖有純陽包陰，兵權顯赫，但嫌並頭重重疊疊克罡，亦主無子。公曰：有何法耶？餘曰：多積陰德以培之。公曰：不孝有三，無後為大。嗣後施濟貧寒，全人夫婦，修橋砌路，施藥施棺，連生二子，臨終囑其子曰：我非陰功，不能有爾，爾皆成人，多宜積德。
此婚有宜於父母否章第八十四
專以父母為用神，父母爻或旺或衰，皆不忌也。所忌者財爻發動，必此婚之有妨。如財化父母，父母動化墓絕空破及回頭克，動而破散或日月克父母，乃桑榆暮景之秋，不成此婚亦難免耳。
納寵章第八十五
為子嗣故，以子孫為用神，與前段同斷，否則專看財爻，亦與占子同斷o占配僕，以財爻為用，財爻持世，或動而生合世爻，動而化進、化生、化財，皆得忠誠效力；散破空絕，非懶惰即疾病。財爻克世沖世，負義忘恩之徒也。財化鬼化絕化墓化克及鬼化財爻，貧窮壽夭。
取離婦跳娼婦章第八十六
防患者，用子孫。子孫持世，子孫發動，皆無憂也。財爻持世，子動相生者，更吉。鬼兄克世隨助傷，鬼爻持世，婚姻雖就，病患隨之。財克世，兄持世，落人之局，必人財兩失。防攔阻者，鬼動有禍，兄爻持世，到底難成，財動相生，不謀而就，六沖變沖為凶。三合六合者吉。六合變沖，成而不久。六沖變合，終必有成。強奪婚、遂私約，非祥非義，勿告於神。出妾休妻，原非所欲，有不得己而出者，必去難留。
胎孕章第八十七
蔔胎之虛實，占孕之安危，問產婦之吉凶，測胎中之男女，各宜分占，親占代占，皆用子孫，惟子占母孕，以弟兄爻為用神也。
福神旺相遇生扶，麟捶兆瑞。子孫休囚逢破衰，泡孕空虛O子孫臨日月、或遇日月動爻生扶、或動而化吉，皆許成孕。若臨空破衰絕、或被刑沖克害、或動而變鬼化絕化破、或鬼變子、父變子、子化父，水泡空燈，惟動而空者不防。
子化子雙生有准O子動化子孫、或卦中子孫動、或已有旺相之子孫動者他爻又變出旺之子孫，皆主雙胎。蔔筮元龜雲：子孫兩旺，定是雙胎O覺子曰：兩動兩旺者，此斷是也。內有一衰，一死一生，一陰一陽者一女一男。兩現一不動者，非也。
陽變陰男女可辨。六爻靜，先看卦包陰包陽，生女陽包陰，生男陰包陽，坎卦、大過、小過、鹹、恒卦是也。陽包陰，離卦、中孚、頤、損卦是也，其餘非也。六爻既靜若無包，須看子孫值陽為男，值陰為女O卦有動爻雖有子包而不用，神兆機於動，先看動爻。一爻動者，陽動為女，陰動為男；兩爻動者，看上爻；若有三爻發動，看中爻；卦中多動者，來心不誠，改日再占。即刻連占亦不驗也。
    如辰月戊辰日占孕男女得小過之豫卦
父母戌土″                父母戌土″  
兄弟申金″                兄弟申金″  
官鬼午火′世              官鬼午火′應
兄弟申金′    動          妻財卯木″  
官鬼午火″                官鬼巳火″  
父母辰土″應              父母未土″世
餘曰：爾之來意，還是問妻孕平安？還是問孕之男女？彼曰：兩事俱問。餘曰：日後須宜分占，不可同問。幸此卦兩事俱現，兄爻雖動，不克變出之財爻，草正坐草無虞，卦中陽動變陰，必然主女。彼曰：小過卦謂之陰包陽，如何生女？餘曰：神兆機於動，先重動爻。果于壬申日生女，產母平安。覺子曰：占妻平安及占男女，原宜分占，彼若閒時而問兼問者，還可同斷，若在臨產危急時而問者，切不可以男女而斷。
問產婦安否章第八十八
坐草臨盆嫌鬼動，胎前產後忌兄搖。財臨絕破妻難保，鬼化妻財命不牢。問產婦夫占代占，皆以財為用神。雖則不宜鬼動，倘若兄動克財，又宜鬼動制服兄爻。不宜財變鬼、鬼變財、兄化財、財化兄，及妻逢月破休囚破絕化墓化絕，或日月沖克，皆為凶兆。
覺子曰：問胎產婦，雖宜分占，另有不待分占，而卦中先現者，須宜留心。
    如子月乙亥日占妻孕平安否 得豐之小過卦
官鬼戌土″                官鬼戌土″  
父母申金″世              父母申金″  
妻財午火′                妻財午火′世
兄弟亥水′                父母申金′  
官鬼丑土″應              妻財午火″  
子孫卯木′    動          官鬼辰土″應
斷曰：午火妻財臨月破，又被亥日克之，冬天之火囚被克，全無生扶，命之難保。彼曰：卯木子孫，動而生火，何謂全無生扶？餘曰：卯木子孫動而變鬼，神曰：母子皆喪。非生火之卯木也。斷卦者須以知機，會神之意。彼又曰：財雖不旺，卯木子孫得子月亥日以生之，何謂子亦難保。餘曰：變鬼之子孫，縱臨日月亦無益矣。
卦得六沖，子旺財強終是喜。爻逢六合，財空子破亦為憂。
產期章第八十九
產期有遠近之分，遠則應月，近則應日。子孫動者逢合逢值，靜者逢值逢沖，空者沖空實空之日，破者實破逢合之期。白虎兄弟而動，值日而生。子孫臨絕，待生旺之日。又有子遇長生胎養之日。伏藏者出現之日而生也。
嬰章否泰章第九十
身命子孫章同斷
出行章第九十一
人為利名，賓士道路，風波不測。占卜應以世爻為先，旺相宜行，空亡宜止。世為出行人，生旺有氣則吉，動而化吉，及化子孫者更吉。如若休囚空破，動而化凶者不宜行也。應為地頭，又為傍倚人，他若空破墓絕或動而化絕化回頭克者，去之無益。
世傷應位，不拘遠近相宜。應克世爻，公私皆主不利。我去克他，所向通達。應來刑沖克世，不可行之。
八純亂動，在處皆凶。兩間齊空，獨行則吉。六沖卦及動而變沖，世爻休囚被克者，終去不成，有始無終，去亦諸般不就O兩間爻者，乃同行附載之人，動而克世，必遭其害，動臨兄爻，破我之財，生合我者為吉，倘兩間齊空，若非中途梗阻，定然無伴孤行。
靜遇日沖必動，動逢合住而留O世爻暗動者必去，世爻旺靜逢沖之日必去，世爻動而化合或被日月動爻合者，必有事故，阻滯不行。
覺子曰：余常得驗，亦有應在衝開之日而行。
官鬼交重災禍重O武鬼動憂盜賊，雀鬼發防訟非，虎鬼疾病纏綿，蛇鬼風波警驗，勾陳鬼動，事有勾連。鬼動逢龍，戒於嫖賭。鬼發震乾車馬患，鬼發兌坎慮風波。坤艮之鬼，山間道野逢殃。巽離之官，炎廠林窖罹難。余在趨避章中詳之。
福神發動患殃消O出行得子孫發動，子孫持世、世化子孫，程途萬里，百禍潛消，子孫克世者亦吉。
父克世爻，風雨舟車行李O父母持世而動或被父動沖克世爻，餘得驗者，有應舟車行李之累，有應風雨淋漓。世爻旺者無妨，最怕休囚而為凶也。
兄沖世位，花月散耗災非O財爻持世，兄爻沖克，有應在花朝月夕，無端浪費，有應小輩明欺暗騙，致成災非，破耗百出。
反吟化退中途返，六沖隨墓始終凶O卦得伏吟世動者，衝開之日月成行。卦得反吟可到中途亦返，世逢沖克大凶，六沖卦世靜世空必不能行。隨鬼入墓，世若休囚，不返之兆。
六合化沖不吉，六沖化合方亨O六合卦變六沖，及卦變克絕者，坐家亦恐凶危。
舟行章第九十二
登舟問何日至，世爻發動，合日值日而到。若得子孫持世及子孫他爻發動者，值日而到。世化退及反吟卦，中途而返O問舟行平安否？子孫持世克世生世合世，一路平安。官鬼持世憂鬱驚恐，官鬼沖克世爻災非必見，兄動破財O風阻者勿以兄弟為風雲，乃以子孫為順風，動而逢合逢值，靜而逢沖之日，空逢沖實之日，與天時章陰晴同斷。
同舟共行章第九十三
同行共處應為尊，南路同舟一樣論。應傷世位遭他害，墓絕空破見吾恩，只宜生合相扶助，永賴維持如至親。三合同途皆遂意，六沖半路便灰心。起居為害搖兄鬼，水睦清平動子孫。占他人以應為用，占親戚必看用神，不宜兄鬼動而克世，最宜相合相生。
行人章第九十四
問行人之歸期，有遠有近，遠則應月，近則應日，亦有去久，若在日下當歸，又可以日斷也。問行人之否泰，另占一卦，不可一卦而兼斷也。
世克用兮人未動，用爻克世必然歸O占親人在用神章中求之，疏者以應爻為用神，世克用神且無歸志，用神克世近日回家。餘試果驗。墓絕空破，歸信杳然，明搖暗動，歸鞭發矣。伏藏才出現之日，動而逢合之日，動化進神不返，用神化退而歸，動逢合有事阻隔，動化鬼在外危災，最怕動而化克，還防卦變反吟。世爻空者行人即至，用神靜逢休囚空破者且不思歸，動空旺空者實空沖空之月日必歸，惟恐卦變克絕及反吟卦，用神被克被沖者，皆難望其歸也。用神三合，衝開之月日而來。卦逢六沖，行人無定而不返。用爻墓者開墓之日，用爻無病可斷歸期，用爻有病在外不安。野鶴曰：用神墓絕空破受傷，謂之有病。來人問行人在外平安否，須看有病無病。若問歸期，只可看卦象來與不來而斷也。
    如酉月戊申日占母在外何時來得旅之艮卦
兄弟巳火′                父母寅木′世
子孫未土″                官鬼子水″  
妻財酉金′應  動          子孫戌土″  
妻財申金′                妻財申金′應
兄弟午火″                兄弟午火″  
子孫辰土″世              子孫辰土″  
此卦若問父母平安否，父母卯木日月動爻沖克，必不安矣。今問其來否，不以此斷，只可斷用神伏藏也，克而不來，六合沖亦不來，後果在外平安。
又如亥月甲子日占僕人何日回得革之夬卦
官鬼未土″                官鬼未土″  
父母酉金′                父母酉金′世
兄弟亥水′世              兄弟亥水′  
兄弟亥水′                官鬼辰土′  
官鬼丑土″    動          子孫寅木′應
子孫卯木′應              兄弟子水′  
此卦若問僕人在外之吉凶者，必不歸矣，何也？午火財爻伏而破日月之克，今問何日可到，不以此斷，世空者速至，此人來矣，巳日必到，應巳日者，沖空之日也，巳火又是財爻，果於巳日到。
  未月戊戌日占伯何日來 得屯之隨卦
兄弟子水″                官鬼未土″應
官鬼戌土′應              父母酉金′  
父母申金″    動          兄弟亥水′  
官鬼辰土″                官鬼辰土″世
子孫寅木″世              子孫寅木″  
兄弟子水′                兄弟子水′  
父母為用神，克世者速至，七月必到，後於亥月方到，應亥月者父母化出之爻也。
    如丑月庚午日占父遠去何日回得履卦
兄弟戌土′                兄弟戌土′  
子孫申金′世              子孫申金′世
父母午火′                父母午火′  
兄弟丑土″                兄弟丑土″  
官鬼卯木′應              官鬼卯木′應
父母巳火′                父母巳火′  
斷曰：今日乃是午日，午火父爻克世爻，今日必到。果于申時到。
寅月亥日占主人何時回，以父母為用。得大畜之益
官鬼寅木′                官鬼卯木′應
妻財子水″應  動          父母巳火′  
兄弟戌土″                兄弟未土″  
兄弟辰土′    動          兄弟辰土″世
官鬼寅木′世  動          官鬼寅木″  
妻財子水′                妻財子水′  
斷曰：子水財爻化出巳火父爻，動爻不克變爻，巳日必到，果於巳日到。
亥月甲子日占夫在外還往他省去否得大壯之大過
兄弟戌土″                兄弟未土″  
子孫申金″    動          子孫酉金′  
父母午火′世              妻財亥水′世
兄弟辰土′                子孫酉金′  
官鬼寅木′                妻財亥水′  
妻財子水′應  動          兄弟丑土″應
斷曰：妻占夫官為用神，申動克之，寅木夫爻受克不往他處去
矣。不日必回。彼曰：何以其回也。餘曰：日月生扶，夫生世爻必有歸志。問曰：何日可到。餘曰：巳日必到，應巳日者，合住申金之日也。果於巳日到。或曰：用爻有病，莫問歸期，此卦申金化進神以克寅木，如何許回？餘曰：彼問夫之平安，即以不利斷之，今加往他處去否，夫爻受到制，不往他鄉，斷卦者各有取用耳。
    余於戌月丙戌日由江右登舟占一路平安否得蠱之巽
兄弟寅木′應              兄弟卯木′世
父母子水″    動          子孫巳火′  
妻財戌土″                妻財未土″  
官鬼酉金′世              官鬼酉金′應
父母亥水′                父母亥水′  
妻財丑土″                妻財丑土″  
余疑酉金鬼爻持世，一路憂疑之象，初不知風阻之說也，及至戊子日，風雨大作，舟泊南康，始悟此卦，子水父動，子日之風雨也，見其化出巳火子孫，即知巳日方晴，果泊五日，巳日天晴得風順矣，自此始悟子孫乃行舟之順風也。
防非避訟章第九十五
憂慮官可邦，喜官居空破，最宜子動，子若持世無非，鬼雀同興口舌不免，蛇鬼克世災患相侵，武鬼必凶盜賊陰人，白虎鬼定有傷痕見血，世動克應我興詞，應克世爻他有訟。
子孫動子孫持世必不成非，鬼持世鬼克世應動克世定然成訟。
鬥毆爭競章第九十六
彼此相爭尋世應，不宜沖克喜相生，日月克身我必受辱，動爻克應他必遭刑，應克世者他勝，世克應者我贏，世空破世動化退我心怯焉，應動應旺化進神他得勢耳，卦遇六沖必散，卦逢六合必成O亦不離乎子孫爻，子孫發動子孫持世爭不成，日月動爻宜於克應不宜克世，世宜旺動克應，及動而化吉官事必贏。
興詞舉訟章第九十七
官父同興公庭有理，父官克世受屈含冤O世化退神世空世破，卦變六沖，世被刑沖，終不成訟。財與子孫發動克破文書官鬼亦不成之。
已定重罪章第九十八
福宜旺相最忌官興O子孫持世子孫發動已到法場終必赦免。官鬼克世或官鬼持世，又被日月動爻沖克或世動化凶，雖定輕罪疑改重。
疾病章第九十九
野鶴曰：人有七情，致生百病，急於問卜，以慰其心，奈何卜筮諸書舛錯悖謬，奈人反無定見，既取用卦身世身，兼用本命，又有不看身命用神，單看卦驗，卦得明夷、大過、觀，賁、蠱、夬、豐、同人、大畜、需卦，斷之必死。又雲：死氣喪門臨本命，早備衾棺。又雲：蛇動主死，虎動主喪，以星煞六神而斷生死，獨不思假使惡煞凶神臨身守舍，若得用神二身旺相，斷之生耶？死耶？餘試多年或生或死，全憑用神，餘皆不驗，人有不看用神而斷生死者，卦變為六沖是也。
六沖變沖，久病難於調治O久病者，卦逢六沖，卦變六沖，不論用神之衰旺，乃不治之疾也，近病逢之，不藥而愈。卦變克新病亦主危亡O卦變者，亦六沖而變六沖，何其近病亦危？乃因化回頭之克也。如巽木變乾金，艮坤化震巽，皆謂之回頭相克，雖非墓絕，亦主危亡，若化比和、化克去、及化回頭相生，近病吉久病凶，六沖之故耳O除此沖克之外，必看用神。
用遇旬空，近病何須憂慮，用逢月破，久病難許安寧O自占病，世為用神，占父母弟兄取用神者皆在用神章內詳之，用神動靜而值旬空，及化空者，若無日月動爻沖克，許之沖空實空之日即愈，倘逢沖克病雖重而不死，若值月破須看用神之衰旺，旺則愈於實破之日及出月而愈，衰而受克者必危。久病用神值旬空月破者，即使用神旺相，亦無法以治之O野鶴曰：海底眼黃金策皆雲，主空無救中殂，不分近病久病，非經驗也。覺子曰：餘得驗者，近病值旬空，若逢三合六合者必成久病而終。
用化鬼鬼化用慎防不測，忌化用用化忌最難調醫O自占病，不宜世爻變鬼及化回頭克，占兄弟妻子皆不宜鬼變弟兄妻子及弟兄妻子而變鬼，又不宜兄變財財化兄，父化子子化父。野鶴曰：鬼乃父母之元神，父動化鬼乃為化生，輕病者即愈，久病者鬼化父，父化鬼皆主危亡，或曰：用神化鬼即為凶兆，假使又值旬空，近病者何以斷之？餘曰：曾有占驗請試詳  
申月庚寅日占子近病 得恒之解卦
妻財戌土″應              妻財戌土″  
官鬼申金″                官鬼申金″應
子孫午火′                子孫午火′  
官鬼酉金′世  動          子孫午火″  
父母亥水′                妻財辰土′世
妻財丑土″                兄弟寅木″  
斷曰：鬼變子孫，夭折之兆，幸得子孫值旬空，近病即愈，恐其難過午年，果在出空之日而愈，辰年占卦至午年出花而死。
動墓絕化墓絕須忌生旺，日月克動爻克最怕休囚。用神逢墓絕及動而化墓化絕全看衰旺，用神旺者何須慮，用神衰者實堪優。日月動爻沖克者亦須看用神旺衰，旺相者沖去克神之日而愈，休囚者生助克神之日而危。
散破無援脫氣，忌搖元動仇興O用神臨散遇破乃全無生扶，或脫氣休囚者，皆無根蒂，少吉多凶，忌神動克用神，若有元神發動許之有救，只恐仇神又動，當許凶危，須于元神章內詳之。
世持鬼病雖輕而難療。此有兩說，自占病，官鬼持世，其病難痊，雖得子動克去身邊之鬼，目下雖愈，終不斷根，不然遲遲又生他病，此之謂病不離身，身不離藥，世臨官鬼以臨帝旺長生，必得久遠疾病。代占六親之病，若見官鬼持世，為憂疑之狀，惟喜子孫發動克去我之憂疑，即使用神衰弱，管許平安。
    如申月壬子日占子病得遁卦
父母戌土′                父母戌土′  
兄弟申金′應              兄弟申金′應
官鬼午火′                官鬼午火′  
兄弟申金′                兄弟申金′  
官鬼午火″世              官鬼午火″世
父母辰土″                父母辰土″  
斷曰：令郎今日即愈。何以知之？餘曰：官鬼持世，憂也，今日子日沖去憂心，管許立愈，果於本日愈。覺子曰：如占自身及兄弟妻兒者，此法是也，若占父母之災，官鬼為父母之元神，豈宜子動而傷耶？妻占夫宜鬼為用神，又豈子動以傷官耶？不惟不能解憂反添優也。
身臨福德，勢雖險以堪醫。亦有兩說，自占病子孫持世不藥而痊，臨應破者空實破之日而愈。代占六親之病不必看用神之衰旺，即知其安。何也？子孫乃喜悅之神，只要旺相，若動於卦中者亦為吉慶。
鬼化長生，忌化進，須慮添災。鬼爻發動病勢必重，若長生，病勢必輕，克用神者為忌神，若動化進神，亦同此意。忌神化退，其疾病漸減。覺子曰：鬼為父母之元神，占父母者，其病即愈。亦為女人占夫之用神，占夫者亦即愈。
福搖化克卦反吟，病必反復。o自占病及占兄弟病，得子孫動者，制服官鬼，其病即愈。倘子孫動而化克，即使病癒後還發，反復之象，卦得反吟者亦同上意。
用絕逢生危而有救，主人得助，重亦何妨。用爻受刑沖克害，但得日月動爻有一而生扶者，乃為絕處逢生，臨危有救。用神不宜太弱，弱則體虛，卒難痊癒，但得生扶拱合，雖得重病亦不至死，覺子曰：用神亦不宜於太旺，易理貴乎中庸，過猶不及。
用臨日月休尋伏。凡用神不現再占。卦前卷伏神章中注解明白。
痘疹章第一百
平時而問男女何時出花鬼，鬼爻為用，鬼爻靜者逢值逢沖，鬼爻動者逢值逢合，鬼衰逢生旺之年，鬼旺鬼多逢墓庫之歲。
鬼空鬼破填實之時，鬼若伏藏出現之歲。出花而問吉凶，卦忌六沖兼忌子孫化鬼及鬼化子孫，父化子孫、子孫化父、子孫伏而空破，皆非吉兆。問花之密者，鬼動而臨日月及動爻生扶，花必稠密，如值空破休囚墓絕，痘必來朗。鬼動乾宮，多生頭上。鬼搖坤卦，腹上多叢。艮宮多於手，兌宮多於口，坎離上身，震巽下身。火鬼其色紅紫，金鬼其色虛白，水鬼頌防痘，木鬼雜細，土鬼腫大。以上四條，分占四卦，不可一卦而斷之，大抵全在子孫爻也。子孫臨日月及日月動爻相生，動而化吉不受刑傷沖克，爻不亂動，花中密以全生，痘雖暗仍收功。
病源章第一百零一
火屬心經，發熱咽乾口燥。水歸腎部，惡寒盜汁遺精。金肺、木肝、土為病歸脾胃。衰輕旺重，動則牽連身軀，騰蛇心驚，青龍則酒色過度，勾陳腫脹，朱雀則言語顛狂，白虎有損傷，女子則血崩血暈。元武憂鬱，男人則陰症臨虛。野鶴曰：此乃黃金策占疾病之首論也，餘以為之撞門槌，對俗人而言，不得不以此而斷之。若知分占之法，另占一卦以定吉凶，庶有後驗，若即以此卦，兼斷其生死者，如若有靈，吾不信也。要知來人而問病，有何所犯？何以治癒？及問吉凶何如？我且以發寒發熱而妄猜，而病人不得趨避之旨，問卦何益？今見此章，單言病症，並不言及何法治之，如果心經發熱，來人豈不知也？請問治其熱者是何法也？無益之論，故書刪之。
餘嘗以來人問病，先命占其吉凶，卦得吉者，許之調理即愈，不必服藥求神，卦得凶者，命之延醫，卦得鬼動克用神者，命之再占，或占家宅、或占墳墓、務必求其是何所犯？何法治之？庶不負來人之問也。
鬼神章一百二
凡占鬼神，卦中鬼值休囚及空破墓絕，非鬼神之害也。官鬼屬金旺相者，武神及西方之神。休囚者，刀劍身之鬼。鬼臨木者，旺則文神及東方之神。衰則倚草附木之妖，或是刑杖懸樑之鬼。水為河海及北方之神，休囚者池井江湖水死之鬼。火鬼火神及雷公電母窯之神，休囚者湯火焚燒之鬼也。土鬼土神及中央之朝及掌管山川社稷之神，休囚者牆倒屋塌土死之鬼。古以金木水火土各有其神，即如金官者，謂之天將辟公金剛伍公嶽公等神，余以為非武神者不可，書斷之神也有敕卦者有來卦者，各方土俗不同，書之未載者更多，何得各朝而祭之？須問病人或于某武神朝中許願信而未還？或於何朝城穢汙作踐？心有所疑者，指其神而占之，鬼爻或旺或動，是此神也。如不上卦，再占他處之神可也。鬼值木火水土者，皆用此法，得罪於正神者，香花紙馬祭之。勾惹邪祟之鬼者，用漿紙錢夜靜之時金鬼者向西送之，水鬼者向北送之，餘仿此。
野鶴曰：凡得時災瘟癖，照此法而祭送者，餘屢驗之。倘系瘋癆氣蠱，既失調於前，酒色傷身，又失慎重於後，與鬼神何干？發之送之皆無益矣，惟節飽食、遠色欲、息氣養神，其病自減。余游遍江湖，曾至黔蜀粵，見其病不服藥，專祭祀鬼神，先用三牲五牲，後至殺牛宰馬一次不愈，甚至二三十次，因病致窮者多矣，殊不知害他命而救命，其罪愈彰，所以屢見割性命之多者，終不能救其死，可不戒與？今下路讀書人亦信此邪神者，餘實不解。神農當百草遺救生靈，未聞有何聖賢，教人宰牲命以救命也。
李我平日：易冒以鬼臨金者為關公，岳王補遺，又以青龍神為寺亭候第，不知關公之前，金鬼與青龍，是何神也？又曰祭者降之以福，不祭者降災，豈非邪神與？正直之神豈能為此事？此書前後無一不合於理，獨此疾病章中，亦言鬼神之事，餘實不服，因今人問病，開口先問鬼神，不得不從俗耳，智者察之。
延醫章第一百三
野鶴曰：有人而問餘日，問卜以求神延醫而服藥，有是理乎？餘曰：若無此理，伏羲書卦，神農嘗藥，作何事耶？彼曰：然則又有不能救者，何也？餘曰：有根者可以救之，無根者則不能也。人之星辰過宮或是交運脫運，謂之移花接木之年，移其有根之花木者，上則遮蓋，下宜澆溉則活矣，不洗不溉，見日則枯，服藥求神者即此意也。若使無根之木無蒂之花，雖澆雖蓋，亦無用矣。  
自占求醫，應爻為醫人，代六親而求醫者，亦以應為醫人。鬼作憂神休妄動，福為喜悅而生扶。自占代占，鬼雖憂疑之神也，若持世及動於卦中，得子孫動而制之，此醫可請，手到成功。若得子孫臨應爻者乃明醫也，其故何也？子孫乃制鬼之神，非真正能制法魔之鬼也，乃先去憂神，我無優也。
應作醫人，不宜空破墓絕。應爻空破墓絕休囚衰弱，或旺相而被日月動爻沖克，或動而化鬼化絕化回頭克，藥不見效。
子孫制鬼，最喜旺相生扶。子孫臨在應或發動於卦中亦要旺相，不受刑沖克害破墓絕空，藥必見效。子動化鬼化克，其藥不精，子動化空實空之日有效。子動化生化旺化進神者，其藥更靈。古以子動化子孫，其藥必雜，非也，子動化子孫而旺相者另改藥品，即比仙丹。
醫克用爻近病即愈。自占病，應爻克世者制我之病也，應爻克用神亦如此斷。惟不宜乎久病及體弱之人，非得克病身亦受其傷矣。應爻臨兄鬼而克用神及克世爻者不拘久病近病必遭其殃。
父爻持世妙藥難調。自占病，父持世藥不見功，宜於靜養，遠色欲息氣惱可也。兄弟持世有子孫動於卦中者，醫再延之，惟嫌鬼旺鬼興誤服藥餌。才爻持世切莫誤食肥甘，旺相遇生扶良醫有見，休囚逢沖克無藥可醫。
子不代父以占藥，妻不代夫而蔔醫。子占父宜父爻旺相，占藥占醫又以子孫為用神，父旺以傷子也，一爻不能兩用。妻占夫宜官鬼旺相占醫占藥亦以子孫為用神，子旺又能傷夫，所以不能代占醫也。
 延醫于子孫方，治病以應爻定。卦中子孫爻旺者，延醫于子孫之方。且如午火子孫或旺或動，請南方之醫，餘仿此。卦中子孫休囚空破者又看應爻旺否，若得應爻旺相生合用神即于應爻之方請之。且如應爻臨申金，延醫必在西南，餘仿此。如卦中有一爻獨發而生用神者又以此方而延醫。以五行而定名姓，水爻動黠水之姓，火爻動姓名像火，木爻草頭木，傍土爻姓氏有土。且如占妻病，妻爻屬水，得申金發動以相生，請錢姓之醫以治之，餘仿比。
不起之病，卦中不現其醫。立愈之災，爻中不見服藥。屢見占醫之卦，無藥可醫之病者，神不現其醫矣。若非用神化鬼、鬼化用神，即是忌神化六親、六親化忌神，及用神化絕、化克、化墓，久病逢沖、逢空、隨鬼入墓，此皆無藥而醫也。病之即愈，神亦不現其醫。近病者，若非卦得六沖，即觀用值旬空，或用神化回頭生。自占者，子孫持世，此皆不藥而愈也。
醫卜往治章第一百四
大抵與醫蔔相仿。世為已，應爻為病人，若得世爻旺相，子孫財爻持世，世生應爻，世爻動化進神，化回頭生，日月動爻臨財星子孫而生，在此皆手到病除。近病者應值旬空，或動而化空、化回頭生、化旺、化退，日月動爻生應爻，及卦逢六沖、卦變六沖，此皆速宜往救，莫令他人先到以成功也。久病者應爻旺相，或逢日月動爻相生，或動而化生化旺，應臨子孫，應臨財動生世，雖然久病，我必除根，除此之外，皆不宜往，徒累盛名。野鶴曰：諸書無不以官為鬼為病，應為醫人，子孫為藥，理固然也，但此宜鬼者非鬼非病，乃憂神耳。占子病者，父母愛子之心，未病憂疾，況已病乎？自占病者，性命在呼吸之間，且一人不起，舉室驚惶，誰不憂乎？此官鬼者，即一家之憂神也，惟除此憂者，乃賴子孫爻也。如午月甲寅日一人病在危篤，醫家不治，迎餘到宅，見有三十餘人至親，淚眼不乾，密友愁容可掬，此非一家之憂乎？
  及至弟占兄病得屯之中孚卦．
兄弟子水″    動          子孫卯木′  
官鬼戌土′應              妻財巳火′  
父母申金″                官鬼未土″世
官鬼辰土″                官鬼丑土″  
子孫寅木″世  動          子孫卯木′  
兄弟子水′                妻財巳火′應
餘即笑而言曰：列位放心，今日半夜退災，明日卯日即起床。只見大小一門愁容變喜，此卦中之子孫爻者，是藥耶？是解之神耶？許即愈者何也？此人雖是險痘，其實近病，子水兄爻值旬空，近病逢空好，值半夜子時而不空也。或曰：近病逢空，何不許沖空之午日，實空之子日？餘曰：因數水化卯木子孫，世爻又臨寅木子孫動化卯木子孫，次日即是卯日，正一家解憂疑之時，所以許半夜實空之時也，果於子時退災，次日起床，此何嘗用藥而制鬼耶？
又如一日時值初更叩門入曰：家小主有病相迎占卜。余問得病源自山東回後頃刻得病，餘即自占一卦。
    未月壬子日得節之比卦
兄弟子水″                兄弟子水″應
官鬼戌土′                官鬼戌土′  
父母申金″應              父母申金″  
官鬼丑土″                子孫卯木″世
子孫卯木′    動          妻財巳火″  
妻財巳火′世  動          官鬼未土″  
巳火財爻持世，子動生世，子孫乃喜悅之神，此行有益。及到達伊家，值醫檢藥。    
壬子日占子病得解之坎卦
妻財戌土″                父母子水″世
官鬼申金″應  動          妻財戌土′  
子孫午火′    動          官鬼申金″  
子孫午火″                子孫午火″應
妻財辰土′世              妻財辰土′  
兄弟寅木″                兄弟寅木″  
餘見此卦生疑，近病得六沖不死之症耶？是子孫變鬼必死
之病耶？不敢斷之，再請親人卜之。
    叔占侄病得坤卦
子孫酉金″世              子孫酉金″世
妻財亥水″                妻財亥水″  
兄弟丑土″                兄弟丑土″  
官鬼卯木″應              官鬼卯木″應
父母巳火″                父母巳火″  
兄弟未土″                兄弟未土″  
又見六沖，知不死矣。問有舊病否？彼曰：從無病根，便自山東一路而來，亦無病起，適間日落之時，忽而滿床亂滾，口不能言。餘曰：既無舊病，餘敢保之即愈，再請醫者蔔之。
    得井之明夷卦
   父母子水″                官鬼酉金″  
妻財戌土′世  動          父母亥水″  
官鬼申金″                妻財丑土″世
官鬼酉金′                父母亥水′  
父母亥水′應  動          妻財丑土″  
妻財丑土″    動          兄弟卯木′應
應為病人，世克應爻還不妨，乃是克制病人之病也，但不宜應爻化回頭克，定用藥有誤。余問東家：藥曾吃否？答曰：未熱。問醫者曰：所得何病？所下何藥？伊曰：三伏之天中受暑，不過解暑之涼藥耳。余私對東家曰：令郎不死，卻得必死之卦，恐此藥來必對症者，再請複看。醫者曰：床上亂滾，不能把脈，隨以家人問途中何如，家人言曰：到家熱極，移床於此有風之處，再用大冰二塊，安於涼床之下，命侄女掌扇，一覺睡熟，忽然醒來呼喚幾聲，即不言矣。餘想熱極之人，臥冰臨風，空曠之場，使人掌扇，其病可知，醫者亦曰：適看病已扶入喜矣，不知此節，看來寒藥實不可服。餘曰：竟用附子肉桂，方可治之，更命伊父占之。
壬子日佔用附子可否得大有之大畜
官鬼巳火′應              妻財寅木′  
父母未土″                子孫子水″應
兄弟酉金′    動          父母戌土″  
父母辰土′世              父母辰土′  
妻財寅木′                妻財寅木′世
子孫子水′                子孫子水′  
子孫臨日辰，酉金兄動以相生，服用一劑，保管立愈。醫家先用乾姜湯試之，少刻開言肚疼之甚。餘曰：何如快服此藥。醫家加減調理一夜，次日曰愈，此人之不死也。因我出門子孫發動一卦而斷定矣。厥後連占數卦，皆合前象，方敢用大熱之劑，起死回生，不然一劑涼藥，寒上加寒，能於治耶？覺子曰：此卦酉金兄動以生子孫，服此熱藥而病癒者。使前賢見之，又以酉金兄爻而為藥也。凡卜藥亦有當蔔之道，或醫家看臨危之症，欲投此藥，可以起死回生，惟恐一失，系不少得子孫動者必喜悅也，即可用之，用而必效，或泛詢行用，或長途穹旅，無處得寺醫，有人傳一奇方占得子孫動者其方必效，或半夜更深，延醫不及，檢黠古方，及家藏凡藥，實對此症，不敢擅用，不可不占，皆以子孫為用神，但得子孫持世，子孫發動，服之立可解憂，此諸占之子孫者，不拘金木水火土也，或旺或動，即為喜悅之神，（用此方而兄爻不動，何喜之有，）切不可又以金臨子孫而用針，火屬子孫而用炙，錯也誤也。
一日到一府中，眾客告曰：老先生昨日在後園僕倒，扶起出狂言，至今不知人事，諸位醫者內有曰：不服人參不能提氣。有曰：幸無痰上，若吃人參，痰上則難治矣。餘曰：就蔔人參吃得否。
    寅月丁卯日子占父病吃人參好否。得萃之否卦
父母未土″    動          父母戌土′應
兄弟酉金′應              兄弟申金′  
子孫亥水′                官鬼午火′  
妻財卯木″                妻財卯木″世
官鬼巳火″世              官鬼巳火″  
父母未土″                父母未土″  
占人參必以子孫為用神，若不通變，見卦中父動克子孫不過曰人參不可服也。餘非此斷，子占父病，父爻為用神，未動化戌，父戌旬空，人參莫用，藥亦莫服，明日辰日沖空即愈，果於雞鳴蘇醒，次日不藥而愈。
又如一日在席間，見東翁口歪眼斜痰涎長流，餘亦在座，乃即問曰：家有牛黃，但不知可服否？餘命占之。
    亥日辛酉日子占父病吃牛黃丸可否 得夬卦
兄弟未土″                兄弟未土″  
子孫酉金′世              子孫酉金′世
妻財亥水′                妻財亥水′  
兄弟辰土′                兄弟辰土′  
官鬼寅木′應              官鬼寅木′應
妻財子水′                妻財子水′  
餘曰：灌服此丸可保立愈，服之便醒，喜子孫持世也。或曰：同是子占父藥，一卦看父爻，一卦看子孫，其故何也？餘曰：前卦父爻發動，神兆機於動，以父母斷之，後卦子孫持世值日，子孫乃喜悅之神，父病即安則喜悅矣，卦無不靈，在人通變。
    又如申月癸卯日因楊梅瘡占醫好否。得履之否卦
兄弟戌土′                兄弟戌土′應
子孫申金′世              子孫申金′  
父母午火′                父母午火′  
兄弟丑土″                官鬼卯木″世
官鬼卯木′應  動          父母巳火″  
父母巳火′    動          兄弟未土″  
斷曰：此醫不可用之，雖系子孫持世，應為醫人，不宜應爻與巳火克申金，又有卯木生火，世爻雖旺，巳日一定添災，不聽，竟延此醫治之，卯辰日服藥還保平常，巳日忽然變症，遍身疼痛難當，病人著急而問餘曰：可傷命否？餘曰：世值日建，何如傷命？快服解藥，過此巳午日則止疼矣，即服解藥至申日其病如常。
野鶴曰：前篇俱言子孫持世，其病即愈，必要子孫不受克可也，後賢不可不知。李我平曰：此論官鬼為憂神，子孫為喜悅解憂之神，雖系古法，用之得當，非合鬼神之機，不能幻想至此，然又有不以鬼作憂神者，全在來人念之所指，彼問病之吉凶，若得鬼爻持世，鬼動卦中，豈為憂神？子孫持世，子孫發動則為解憂喜悅之神是也。彼問犯何鬼神者，卦現金鬼，必沖犯于武神。水鬼者犯罪於河神也。彼問病原，火鬼必屬心經，水鬼必腎部，子孫旺而動者不藥而愈，非教人以此子孫爻為治病之藥，金為子孫而用針，火持子孫而用炙，殊不知子孫若旺，其病自痊，何用針炙？子孫者值空破，用針炙而何益？諸書皆曰：土鬼忌熱，水鬼忌寒，水鬼若生旺之地，須用大熱之藥以治之。水鬼寒者，宜大寒之藥以功之，餘不知從何見此。假使用神屬土及子占父病，父爻臨土，若得火爻發動，乃生用爻之元神也，豈可以大寒之藥而治元神耶？又如妻占夫病，鬼為用神，假令夫臨水鬼，又可以大熱之藥以攻夫爻之用神耶？常見窮鄉僻壤，無處覓醫，只謂周易乃大聖大賢之書，遵之必靈，以此大寒大熱之藥，不知坑陷如許之命，言及髮指，此書一出，寒熱之藥不可輕用，從此泉下無冤鬼矣。
家宅章第一百五
野鶴曰：諸書皆曰，一卦之中，可決一家休咎，六爻之內，能分六事吉凶，以卦中之父母爻為屋，又以父母爻為雙親，既為二親，又以五爻為父，四爻為母，如此悖謬糊塗，尚有刊傳為法，餘實不解。
如戌月丙午日占得乾之小畜
父母戌土′世              妻財卯木′  
兄弟申金′                官鬼巳火′  
官鬼午火′    動          父母未土″應
父母辰土′應              父母辰土′  
妻財寅木′                妻財寅木′  
子孫子水′                子孫子水′世
古法有出卦無父母，不免堂上之憂。此卦不獨有父母戌土臨月建，午火官動以相生，即父母雙慶之祥也。若又以五爻為父四爻為母斷者，鬼臨四位，老母多災，執此問之，老母多災即堂上無憂耶？又曰：好爻受克即此逢傷，今五爻申金被午火鬼克，此又老父以生災耶？又曰：鬼動乾宮老父之咎，此卦鬼發乾宮又為老父之咎？又雲：火鬼動以防回祿，白虎鬼為喪服之憂。又雲：世逢生旺，宅旺家安。此卦世已旺矣，奈因火鬼臨於虎動，可謂之回祿乎？喪服乎？家興宅旺乎？又以官鬼為廳堂，謂之官旺屋宇軒昂。又雲：鬼旺鬼興，為災為咎。此卦鬼臨日辰旺動，屋宇軒昂乎？為災為咎乎？又雲：財官旺相，熱鬧門庭。又曰：財爻發動，父母遭傷，豈門庭熱鬧之家，皆無父母之家耶？又雲：兄爻旺相，紫荊並茂於堂前。又雲：兄弟持世，絲弦再理。豈雁行隊隊者皆失履遺之宅耶？種種悖謬，難以枚舉，餘不得已而正之。
蓋造買宅賃宅第一百六
父旺持世，此處清安宜久住。父爻旺相持世、生世、合世、及世爻動而化父相生，或得日月作父母生合世爻，皆為發福之兆。
財爻發動，他方仁裡另宜求。財動以克父爻，另於他處圖之。
爻逢六合，終見享通。卦遇反吟，多於愁歎。世爻父爻旺相，又得六合卦者事之必成，成而久遠，但不喜其六沖，六沖不久之象。
卦遇反吟，倘加世破，沖克大凶之兆。
世動而化進，綿長百代，父興不化退，增置千間。世動化退，勉強成之，終須退悔。世動而化進神者，成後長遠興隆，名高利厚。
父動化退神，成後凋零破敗，倘得化進，此後再置千間。
最忌隨官入墓，須防鬼動傷身。世爻隨鬼入墓，財爻助鬼克世，及世爻動而變凶，或日月動爻克世，皆不宜行。父動克世及世爻父爻空破墓絕者，亦不宜行。野鶴曰：凡蓋造買宅賃宅，世與父爻旺相不犯沖克者即宜成之，自是榮華昌盛。如問一家之吉凶，雖則須宜分占，亦待遷居入火之時，擇其吉日而占之，告於神曰：今某日遷居，有礙于父母妻子否？若有妨礙，須另擇一時以入門者可也。朝遷以便民間之用者此也。如若蓋造買造占問一家俱宜吉慶，假令家有百口，欲使人人合其吉者百年買不成矣。
創造宮室章第一百七
創造興工，卦忌六沖，鬼動克世最凶，隨鬼入墓，禍事多逢。父爻旺相，世位興隆，世父兩爻發動化吉大安宅盛，事事享通。
修方動土章第一百八
世臨福德最相宜，官鬼交重有禍基。世旺逢生宜化吉，世衰受克且停工。子孫之方宜起手，官鬼之位莫挑泥。
譬如子孫屬水，起手動工宜於北方。官鬼屬火，不可動土於南方。鬼在辰戌丑未，此方切忌動土。
豈嫌子象發，偏忌父爻虛，造成屋宇憂沖散，父爻旺相久長居。
遷居過火章第一百九
占以內三爻為久居之宅，外三爻為未居之房。內克外者外宅不利，不宜遷之，內生外者，外宅興隆，過遷為吉。野鶴曰：餘以此法不善，宅已蓋造買成，今欲入火，假使占得外宅不吉而不遷耶？既有新宅成，舊宅或已棄矣，倘若占得內卦吉者，豈可仍居舊宅耶？覺子曰：此法亦有使處，來人有問欲棄舊宅而買新宅可乎？用此法者宜也。
歸宅入火章第一百十
宅之吉凶，已于蓋造買宅卦中蔔就之矣，今占入火之日，須將父母兄弟妻兒各為分占，宜於此日者用之，不宜此日者改之，或改日，或另擇一時以入門，皆可化凶為吉。
入宅六親凶吉章第一百十一
擇於某日入宅，宜於父母否？再占一卦，宜於兄弟否？再占一卦，宜於妻兒否？占父母，父母宜於旺相。占兄弟妻兒，皆宜旺相而遇生扶，不宜變動而化鬼，及刑沖克害。或兄弟或妻子內有一卦不利者即令另擇一日或另擇一時俱可。
野鶴曰：余得周公克制之法，凡六親所犯之神，令之趨避，無一不驗。且如木臨父母命爻，財動以傷之父母，入宅須擇克制金爻之日，安父母之床榻宜克制金爻之方，屢試屢驗。
子月丁酉日占擇某日入宅是否有礙父母得萃卦
父母未土″                父母未土″  
兄弟酉金′應              兄弟酉金′應
子孫亥水′                子孫亥水′  
妻財卯木″                妻財卯木″  
官鬼巳火″世              官鬼巳火″世
父母未土″                父母未土″  
斷曰：此日入宅，卯木暗動以克父母。彼曰：即煩另改一日。餘曰：不必改日，此日寅卯時吉，申月亦吉，保爾清靜吉祥。彼曰：何也？餘曰：申時卯木絕於申也。父母未土及長生於申是以吉也。入宅之時宜父母安床於西南，後照此行，余目其平安一十七載。
馬房豬圈章一百十二
凡作牛棚馬房雞窩羊欄，亦宜分占。
子孫須宜旺動，父母切忌興隆。凡占一切六畜，皆以子孫為用神，不拘豬羊牛馬，皆忌父母發動，動則六畜受傷，亦忌子孫空破墓絕，及被日月動爻刑沖克害，及子孫動而化空破墓絕、化鬼、化父回頭克，皆主刑傷，此地不宜用之，或更擇地方，或另改一日，改日改地方者另占。
生相必須兼看，日月更喜相生。六畜雖以子孫為用神，又宜兼看生相。假令作馬房，子孫不被沖克為吉也，不宜午爻，亦不宜臨鬼，不宜動而化鬼，餘仿此。凡占六畜，最宜日月生扶，謂之卦得日月生扶，六畜必然繁盛，倘受日月沖克，牲口絕種無根。
舊宅章第一百十三
野鶴曰：以前之卜宅者乃卜蓋造買宅之新居也。常見來人而占久住之家宅，古法亦以一卦兼斷諸般之吉凶，先論官鬼次論八宮，以十二生相定六畜之災，午鬼而夭良馬，丑鬼而傷耕牛。又以之定人口之匹，午爻臨鬼馬命者夭，巳鬼爻興蛇命有難。假使午爻臨鬼馬之人不祿耶？悖謬不堪，難以數說，餘不知昔人其何以回復來人之問也，要知彼之來意，或因連年破耗，疑家宅之不安，或因屢科之不第，或因有子求名，疑此宅能興旺子孫否，必用子孫親蔔，或因官不升轉，或因子女不孝，或因官災火盜，或因父母六親多病，或因前後左右他人造疑其沖犯，或因家有響動，邪崇鬼形。須問來人而判，曾因官府十載不升，疑其家宅有礙。餘曰：若以一卦而斷全家之事者餘則不能，須指其所疑之事而占之，其應如是。公曰：何也？餘曰：卦中不過干支五行雖有現出，難以直指一處，即如火鬼發動為灶神，府上二百餘間，其灶不少，誰知何灶而不安。又如卯木鬼，門戶不安，古以四爻為門，尊府門戶不少，即以六爻全為門戶，不過定得六重，難知何門而不利，所以指其所疑之處而占之，無不回應，公曰：余疑院內不宜有井，占問是否。
    酉日戊寅日占得師之臨
父母酉金″應              父母酉金″  
兄弟亥水″                兄弟亥水″應
官鬼丑土″                官鬼丑土″  
妻財午火″世              官鬼丑土″  
官鬼辰土′                子孫卯木′世
子孫寅木″    動          妻財巳火′  
斷曰：子孫發動非此井也。公曰：大門對向不利，意欲改之，可否？又占一卦又得同人卦
子孫戌土′應              子孫戌土′應
妻財申金′                妻財申金′  
兄弟午火′                兄弟午火′  
官鬼亥水′世              官鬼亥水′世
子孫丑土″                子孫丑土″  
父母卯木′                父母卯木′  
斷曰：官持世是此門也，速宜遷改，須再占一卦，改門之後功名何如又得小過之剝
父母戌土″    動          妻財寅木′  
兄弟申金″                子孫子水″世
官鬼午火′世  動          父母戌土″  
兄弟申金′    動          妻財卯木″  
官鬼午火″                官鬼巳火″應
父母辰土″應              父母未土″  
斷曰：午火官鬼持世，寅日生之，外卦巳合官局，明年、巳年、午年連升大位，果於次年一歲兩升，午年又升官至二品。
福德動搖，不是此方之禍。子孫持世，或動於卦中，或官鬼不動，及六爻安寧，非此處也。
官鬼發動，的於此處興妖O官鬼持世克世，官鬼動爻，實因此處有害O野鶴曰：占得果是此處不利，即是修補，再占一卦，修補之後何如？問功名功名章內斷之，求財者求財章內斷之，防患者防患章內斷之，疾病者災病章內斷之。曾有士子才重當時，屢科不第，蔔家宅何如。餘曰：雖則為名而占貴宅，有疑相犯之處否？彼曰：疑宅後有廟。
巳月己丑日占得大有之乾卦。
官鬼巳火′應              父母戌土′世
父母未土″    動          兄弟申金′  
兄弟酉金′                官鬼午火′  
父母辰土′世              父母辰土′應
妻財寅木′                妻財寅木′  
子孫子水′                子孫子水′  
斷曰：世為本宅，廟為應，世應相生如何有犯？廟前另有一物，未土發動刑世，乃此故耳。彼曰：廟前有一照壁，照壁之後有一株大樹，數百年矣。餘曰：即此物也。爾用大獸頭安於尾脊，張口對樹則吉。再一卦修補之後如何得歸妹之豫卦
父母戌土″應              父母戌土″  
兄弟申金″                兄弟申金″  
官鬼午火′                官鬼午火′應
父母丑土″世              妻財卯木″  
妻財卯木′    動          官鬼巳火″  
官鬼巳火′    動          父母未土″世
斷曰：修補之後，包爾今科必中，財動生官，官動生世，大吉之兆。果中經魁，下科胞弟又發。
福德臨身，轉災為福。旺財持世，寶藏興焉。子孫持世子孫發動者，鬼崇潛行，即有活鬼出現，可保平安。子動無憂，神藏兔沒O旺相之財持世財動生世合世，必有古窖。若問在於何方，財來尋我，我莫尋他，是我之財，自然出現。若問何時可得，即以此財爻應期章內斷之。
鬼動爻中真祟真妖O鬼臨白虎，必有伏屍。鬼臨元武，水怪山魑。蛇主蟲蛇為妖。雀是官非火盜。勾陳鬼牢獄羈身。青龍鬼色欲而喪。亥子鬼投河溺井之魂，或因水溝池塘之患。辰戌丑未之鬼牆倒屋塌，或因牆垣獸頭之犯。寅卯鬼懸樑自縊，又為門戶棟樑。巳午鬼火傷窯死，兼為爐灶不安。鬼臨申酉之鄉，刀劍之身之魄，或因金錢為怪，又為狐狸為精。鬼在變爻冤家債主，鬼臨日月供養正神，受克者必受其殃，生世者反得其濟。古法制鬼於庚申日甲子日，或於除夕日，黃錢數張，漿水一碗，卦現金鬼者向西送之，水鬼者向北送之，在人靜處送。屢驗平安，餘仿此。覺子曰：餘有泊雲之法，一正可奪百邪，見怪不怪，其怪自滅。
官克在位，為災為禍。鬼動克世，或世爻隨鬼入墓，及世動變鬼克世，乃是冤家債主，難免禍殃，宜修德作福，自然改禍為祥。
財動克父，財化父，父化財，堂上之憂。父動克子，鬼化子，子化鬼，膝前有損。兄弟變鬼，鬼變兄弟，鬼動克兄，妻財變鬼，鬼變妻財，兄動化財，財化兄弟，既防手足刑傷，又主分衾折枕。
同居章第一百十四
與六親同居用六親，與外人同居看應爻。世為已，應為人，世應相合相生，日月動爻生合世應者，彼此俱祥。克世我遭喪，克應他遭害，世克應，他畏于我，應克世我被他欺，刑沖者同。與六親同居，宜於財興用神相生，不宜相沖相克。
蓋造官衙章第一百十五
官府自占，世與官星皆宜旺相，子孫持世及子孫動者且勿行，變克變絕反招奇禍，六沖化合，必獲奇祥。
占衙宇章第一百十六
野鶴曰：凡占舊衙署者，與占舊家宅者同斷，有因人口多病，有因連任不得升遷，有因鬼祟顯見其形，皆可指其疑者而占。曾有一官因連任不得升遷，疑官衙有不利，迎於府中，蔔過半月，但有所疑，俱曾占過，皆不現爻，又蔔後溝從後流宜否。
    如戌月已亥日占得鼎卦
兄弟巳火′                兄弟巳火′  
子孫未土″應              子孫未土″應
妻財酉金′                妻財酉金′  
妻財酉金′                妻財酉金′  
官鬼亥水′世              官鬼亥水′世
子孫丑土″                子孫丑土″  
斷曰：即此處違也，宜改往東流，後開溝見許多屍體白骨，餘始悟曰：虎鬼持世，是以有之，再請占一卦。
  修溝之後何如得噬嗑之無妄
子孫巳火′                妻財戌土′  
妻財未土″世  動          官鬼申金′  
官鬼酉金′                子孫午火′世
妻財辰土″                妻財辰土″  
兄弟寅木″應              兄弟寅木″  
父母子水′                父母子水′應
斷曰：未土財化申金官，未年一定高升，後於申年升任，應申年者，值官之年也。
蓋造寺院章第一百十七
大抵與家宅同推，不宜六沖、卦變墓絕及反呤，住持或山主占者皆宜世旺日月動爻相生，宜子孫爻動，忌官鬼爻與兄爻持世，多費無益之事。官鬼持世疾病災殃之累，兄爻動而克世者欲造福反成禍胎，財官生世者雖錢少自有增助，子孫旺相而化進神，多招徒弟，財爻休囚而化退者，有始無終。
李我平曰：卜筮諸書，二十餘種，所論家宅，理不歸一，不知昔賢是何宅見。卜筮大全：初井二灶三床四門五爻為人六爻棟宇。黃金策：初爻是宅二爻宅舍三爻為門四為父母五兄弟六妻財。易冒以初爻為幼二爻為妻三弟四母五爻為父上爻為老。他書俱各不同，不暇細具。易冒又雲：鬼動於內，宅室之災。鬼動於外，人口之咎。既以二爻為妻，三爻為弟，假令內爻鬼動，宅室之災乎？弟妻之咎乎？至於五行之鬼，八宮之鬼，既以之定禍災炎盜，又以之定頭目，定病災，彼謂炎鬼主回祿，鬼在乾宮主頭目之患，若以一卦而兼斷，豈失火盜之家，必染頭目之病耶？有曰：合為門，沖為路，不論卦內之有無，但有暗沖與暗合，也應作數。假使有沖無合，有合無沖，豈有門無路之家耶？殊不知占家宅之趨避，願人口以為安，財福旺，而宅與鬼安靜而家寧，於斯而已，何必多生枝條，以亂後人耳目。
墓葬章第一百十八
野鶴曰：卜墓卜穴，古法之謬與家宅相同，後賢放諸書而自曉，餘因求驗之法，每遇拜掃之時，到各家，命伊占之，或知人覓地而占之，如此多年，始得其秘。
尋地章第一百十九
世爻旺相，祖父魂安。福德興隆，兒孫縮杞。古以二爻為穴，內卦為穴，騰蛇為穴，屢試不驗，所驗者，世為穴也，世宜旺相，或臨日月，或日月動爻生扶，乃吉地也。兒孫乃祭杞之裔，宜於持世，或在他爻旺相，振振螽斯。
三合六合，聚氣藏風。世沖六沖，飛砂走石。卦逢六合或世與子孫爻作六合，乃藏風吉穴，代代興隆。若得六沖卦，或六沖變六沖，或世應相沖，沖者散也，必無氣耳。
六沖變六合，吉地失而復得；六合變六沖，吉地得而復失；此亦有二說：六沖變六合，尋得吉地，先欲買而不成，後又買成，或是地運已衰，真龍去後今複重來，凡得此者，再得世遇子孫旺相，急宜用之。曾驗數占，綿綿科甲。六合變六沖者，或是已得之地而複失，或是地運將衰，龍將去矣，不宜用之。
世旺而化絕破，吉處藏凶。世衰而化生合，凶中有吉。世爻雖旺不宜化破及化墓絕化回頭克，主先得吉地，後有破綻，若非將來下葬，不得吉日，定因葬後被人傷根，吉變為凶之象。世若衰弱，動而化回頭相生化長生帝旺化日月化合化進神者，先否後喜之兆，目下觀其形勢，雖是不宜下葬之地，將來地運興隆，變成富貴之大地也；
    寅月戊午日占地 得頤變無妄卦
兄弟寅木′                妻財戌土′  
父母子水″    動          官鬼申金′  
妻財戌土″世  動          子孫午火′世
妻財辰土″                妻財辰土″  
兄弟寅木″                兄弟寅木″  
父母子水′應              父母子水′應
斷曰：世爻戌土，春天休囚，化出午火子孫回頭生世，日月世爻其成三合，青龍戲水，以化長生，水源極遠，只因申為月破，戌土克子水，又被日神沖散，春夏有水，秋冬必動。彼曰：正是如此。餘曰：不妨，不可求全責備，卦中日月世與子孫共成三合，死者安而生者樂，子孫昌盛，何愁不發，後竟葬之，辰年下葬，酉年孫中亞魁，及至子年，次孫又登鄉榜。
世化進神，千秋綿遠。福德化進，百代興旺，世宜旺相化進神、化日月、化回頭生、化合、化長生帝旺，龍安水源地脈長。
子孫旺相化進神、或化吉、化生、化日月，賢孫貴子佈滿朝堂。世化退神，終須遷改，子孫化退，代代不如。
日月宜生福德，動爻不可傷身。世與子孫爻宜日月動爻生扶，不宜日月沖克。
旺世臨虎，棺上加棺。旺福逢龍，寅葬卯發。世臨白虎鬼爻，或是隨鬼入墓，皆主地有伏屍。世爻旺相又遇生扶，乃為棺上加棺。曾見兩人葬者後竟大發。休囚者則不可耳。子孫旺相又遇日月生扶又遇青龍，即為吉地，寅年葬而卯年發也，皆言其發旺之速。
散絕墓空，世與子孫勿見。化克化鬼，弟兄妻子休逢。世爻子孫爻，不宜休囚墓絕空破，不宜動逢破散及化破散、化絕、化墓、化鬼、化退神、化回頭克，但逢一者皆非吉地。六親不宜化鬼、父化子，子化父，鬼化子，子化鬼，兄化鬼，鬼化兄，兄化財，財化兄，財化鬼，鬼化財，此不宜於兄弟妻子。有父母在堂亦不宜鬼化父、父化財、財化父。
應沖世合處逢沖，流移遷徒。反伏卦變化克，洪泛陵墓。擇地不但不喜六沖卦，應沖世者亦非吉也，倘應世相合，爻逢六合，世應子孫三合成局，即為美地。卦得反吟，遇衝開之年月必遷。卦得反吟，遇沖年沖月必變。內外反吟者乃卦變也，如巽變乾，坤變震之類，名為化絕化克得此卦者，重則沖決，輕則遷徙。
  如卯月戊子日占地得巽之升
兄弟卯木′世  動          官鬼酉金″  
子孫巳火′    動          父母亥水″  
妻財未土″                妻財丑土″世
官鬼酉金′應              官鬼酉金′  
父母亥水′                父母亥水′  
妻財丑土″                妻財丑土″應
世為穴，世臨月建，日辰生之，是為吉也，但不宜外卦反吟，世被酉金沖克，子孫被亥水沖克，不宜用之。彼曰：已買成矣。餘曰：不葬何妨。又曰：地師言為美地，後竟葬之。四年之內，二男一女，相繼而亡，自身又得半身不遂之疾，愚人不怨於已，反怨祖父棺材暴露，竟至二年後沒，應酉年者，謂之再沖之年。
父化父，兒孫夭折。子化子，子女成行。卦中不宜父動，父動化父更凶。子孫化子孫不遇傷克，代代兒女成行，決非單傳。
占地形勢章第一百二十
世旺遇長生，來龍甚遠。世衰逢應克，對案山欺。兩間旺而明堂寬，龍虎衰而左右陷，左山旺頭角崢嶸，右山衰爪牙埋伏。朱雀遇刑沖前山雜亂，元武逢破散後脈空虛，龍虎世爻合局，虎踞龍蟠之地。
世應相合，山環水繞。水口不固，上爻一定逢空。道路參差，騰蛇必然破散。
世爻當令又長生帝旺於日辰，來龍遠大。倘若應爻沖克世爻者，必因對山高聳，或因臨葬錯對向山，如應爻受克者無礙，改向可也。世爻應爻中間兩間爻以為明堂，旺相者明堂寬大，休囚者明堂下陷，近世之爻而為案山，亦不可克世。龍為左山，虎為右山，兩山旺者，有環抱之勢。俱衰者，不能環抱。大抵青龍宜旺扶頭角軒昂，虎山宜衰宜克爪牙埋伏，朱雀遇刑克沖散及破墓絕空者，前山雜亂。元武逢破散後脈空虛。若得世應龍虎子孫共成三合者乃虎踞龍蟠之大地也。第六爻為上爻，若逢空破，水口不固，逢絕者水涸泉枯。看河道之水者，非論水口，須看卦中之水爻休囚被克，漲退不長。逢生化生長流源遠，再遇青龍源長。看騰蛇為路，如逢沖散小路必多，旺相者必有官道。勾陳為田坡，旺相則有，衰破則無。    
丑月庚申日占地形勢得鹹卦
父母未土″應              父母未土″應
兄弟酉金′                兄弟酉金′  
子孫亥水′                子孫亥水′  
兄弟申金′世              兄弟申金′世
官鬼午火″                官鬼午火″  
父母辰土″                父母辰土″  
青龍持世，日辰臨世，來龍由左而至，旺而有氣，左右皆無傷克，龍虎環抱，向山未土雖臨月破，朱雀亥水為前山，申日生之必有朝水，或是帶水，水有其源。騰蛇為路，上爻為水口，俱臨月破，道路參差，水口散亂，兩間爻旺相，明堂寬大，彼曰：果一一無錯，此地吉否？餘曰：此乃占地穴之形勢耳，非關吉凶禍福，餘笑前賢以一卦而斷父子弟兄妻財官祿，餘豈效顰耶。若問功名，再占一卦，禱於神曰：安葬此地，我名成否？以官祿章中斷之。發財否？以求財章內斷之。子孫旺否？傷克父母兄弟妻妾否？皆在身命章中父母兄弟章內斷之。若以占形勢之卦兼斷六親及名利者，即如此卦，兄弟持世乃貧乏艱難無衣而短食矣，請試思之，既得如此吉地，若使家徒壁立，抱衾孤眠，亦可謂之吉地耶？所以餘得分占之法，實則可以醒世，作千古不易之法也。或曰：前說父不宜旺，不宜父動化父，是何說也？餘曰：占地以世爻子孫爻為主，父動克子，如何不忌？或又問曰：前說化克化鬼兄弟妻子休逢，又何說也？餘曰：凡占地者，世與子孫爻旺，即可用之，至於父母兄弟妻財功名，須宜另占一卦，不可兼斷，倘若得地之凶，不待另占，即此占地之卦而先現出六親化鬼、鬼化六親，即是刑傷之地耳。只看六親動而化克化鬼，不必看衰旺空破刑沖，神兆機於動，動而化凶，願益而告我也，我豈能不看又另占耶？
卜得地於何時章第一百二十一
世為用神，靜者逢沖逢值，動者逢值逢合，世空者沖實之秋，世破者填實之候，逢合入墓，須待衝開，獨靜獨發值之而遇，世若休囚須旺相，若逢旺相待休囚O世為墳地，靜者逢沖逢值之年月O即如世值子水，靜者應在於午年月，動者應在丑年月亦有應子年，餘仿此O世空者沖空實空之年，世破者實破之年，世逢三合六合，或世爻化合，或墓於日辰或化墓，皆應衝開之日。卦中一爻獨發，一爻獨靜，亦應逢值之動逢合靜逢沖，即如卦中子爻獨動，應在於丑年，如子爻獨靜，應在於午年，餘仿此。
    又如辰月乙卯日占何時得地得複之屯卦
子孫酉金″                妻財子水″  
妻財亥水″    動          兄弟戌土′應
兄弟丑土″應              子孫申金″  
兄弟辰土″                兄弟辰土″  
官鬼寅木″                官鬼寅木″世
妻財子水′世              妻財子水′  
斷曰：亥水財爻獨發，拱扶世爻，被戌土回頭克制，今為月破，九月實破，戌土更旺，交冬水旺而得矣。彼曰：得在何方？餘曰：占此應此，占彼應彼，如問何方再占一卦。
得地於何方章第一百二十二
野鶴曰：卜得地於何時，還以世爻為用，蔔得地於何方，當以父爻為用也。己葬之後，皆以父爻為用可也O父值亥子，北方自有吉穴。父臨巳午，東南必獲牛眼。父值土爻，得地於辰戌丑未之方。父爻臨木，東北寅卯堪壽。夫臨申酉地在西南O間有驗于墓方者即如父母爻屬木得地于未方，父母爻屬金得地于丑方，餘仿此。
占地師章第一百二十三
應為用神，旺相生合世爻，雖愚亦用。休囚沖克世爻，賢亦不宜。世應俱空莫用，應臨空破非奇O應爻旺相與世爻相生相合，或與世爻作三合，不論應臨才鬼兄父，人惡之而無才，我喜之而有緣。休囚沖克世爻者，曾使應臨官父，他有博學，我被他愚。世應皆空，彼此無緣。應逢空破，無大無從。
點穴章第一百二十四
世在初二爻穴宜下，在五六爻穴在上，三四爻穴宜於中。水持世爻穴近于水，或是坑高之地。世臨土者，即于高堆點穴。世臨寅木，從木盛草之方。申酉持世，有塊石堆。火乃枯焦，紅泥焦土及草木枯焦之處是也。
如未月乙巳日占穴 得大壯卦
兄弟戌土″                兄弟戌土″  
子孫申金″                子孫申金″  
父母午火′世              父母午火′世
兄弟辰土′                兄弟辰土′  
官鬼寅木′                官鬼寅木′  
妻財子水′應              妻財子水′應
此地經過法眼，皆言其吉，久占此地，亦許其吉，因屢掘逢石，無處導穴，央餘到塚下，得此卦。餘曰：世在四爻，穴在中段，因午火持世，即往中段觀看，有一處草木枯焦，有幾朵野花紅色，別處皆無。餘曰：即此穴也，掘之必逢土穴。東家尚疑。餘曰：我有一法，將錢一丈點記紅原乳，入數百錢內，公可設下香案，禱告於天，得紅原錢者，即其穴也，令人遍地灑之，果得原錢于紅花之下，掘之周圍僅有丈餘，皆泥土也，餘皆石塊，此公次年開府，兩公郎五年之內俱登甲榜。
謀地偷葬章第一百二十五
覺子曰：謀地偷葬，乃損人利己之事，以此喪心之為，而問於神，卦若有靈，是神教人而作喪心之事也，殊不知先有心地而後得遇陽地，昔有人恃財倚勢，期陷貧人，謀奪其地以葬親，後遇識者而曰：此地不發，必無地理，此地若發，必無天理，既有天理迴圈之報，能久遠昌盛者，未之有也。
祖塋舊家章第一百二十六
祖父之墓或葬多年或未久，如來蔔者必有其因，須宜悉明，方可決斷O有因連年困苦疑，墳塋之不利。有因屢科不發，或有子入場，疑此風水可能發科否？為己者須宜自占，為子孫者命子孫來占，有因仕途蹭蹬連歲不升，疑其風水有礙。有因子孫不存，疑其風水相關。有因六親中父母兄弟妻兒或自身多生疾病，疑因風水所致。有因連年官非火盜。有因風水被傷，卜其何法而修補。有因閑問祖塋有地脈否。有問祖塋有傷損否。皆以父母為用神。卦遇六沖全無地脈，卦變化絕，勢若倒懸，爻遇伏吟，欲遷不遂，反吟卦現，不遷亦遷，卦變六沖龍巳去，于孫有陵替之危。沖中變合運將來，後代有興隆之象O正卦六沖，變卦六沖，全無脈氣，卦變化克，如倒懸之熱，危之急矣，凶災立至，伏吟卦地脈全無，雖有遷意而不能遷。卦得反吟，心不欲遷而終遷矣。卦變六沖有龍已去，子孫從此衰頹。六沖變合，先無地脈，目今地運將興，後代從此發矣。
父母旺相祖墳安然，墓絕休囚後裔零落O已葬之地，父母為用神，宜旺相，或日月動爻生扶，或動而化生日月化比助化進神乃吉地也，兒孫興發之象，亡者安而生者樂。旺而又遇帝旺長生者，來龍久遠，世代興隆，不宜墓絕空破，及動而破散化退神化絕墓化回頭克化旬空化破散，乃凶象也，亡者不安，生者寥落。
世爻變鬼，占者不祥，鬼化六親，各屬不吉。世爻變鬼及隨墓助傷，所占之人不吉，兄弟妻子動而化鬼、鬼化兄弟父母妻子者，查其所犯而斷也O又有子命化鬼，鼠命者殃。午命變鬼，馬命不利，餘仿此。
野鶴曰：古以父爻不宜旺相，父旺父動子孫不安，餘以為謬也。占舊塚以父為用神，父母旺及動而化吉祖父安，然又扯到傷克子孫者是宜旺耶？不宜旺耶？惟子孫動而化父及父動化子孫，不利於子孫者是也。
因何事所傷章第一百二十七
野鶴曰：須宜另占，不可以前卦兼斷，專看沖克父母之爻為忌神，如得六爻安靜，父母有氣，久後自安，不必補修。克神臨火或臨朱雀，禍必起於窯灶。倘臨土動或兼元武，定因偷葬相傷。金虎因受其驚。木龍有蟠根之礙。克神以帶騰蛇，蛇蟻為巢。土鬼勾陳挖掘動土。元武臨水水浸衾棺。克神臨火恐近處開窯作灶或因火燭之事。土克父母兼元武者必有偷葬。臨勾陳騰蛇者築牆蓋屋以致相傷。金虎地震山搖。木虎砍伐樹木。木逢龍動，穴下有竹木根傷。火與蛇興，塚內有蟻蛇為害。元武水爻克父母，穴中黑水相侵。父母被沖，地風水漫。金克父母，石塊山罔。水沖克者，低窪水湧。木爻克父，樹木相傷。火克者，穴藏蛇蟻。土動者，蓋造牆垣。父母爻被日月動爻沖克及卦動化沖，如在艮坤之宮，卦得亥卯未合成木局克父，必有地風沖歪棺槨。如在離宮，卦得申子辰水局克父者，穴中水湧，水泛棺歪。如在震巽之宮，金局沖克者，山罔石塊。如在乾兌之宮逢火局沖克父母者，定因窯火雷驚。爻中水動，地窪水浸。卦得木動，竹木根滕。火主蟲蛇，土因動土，果有犯之，速宜修補。爻無亂動，須觀五行之有無，卦若安逸，又看地支之缺陷。O六爻安靜並無沖克父母之爻者，又看五行之所少也，卦中無土，須築牆垣。卦無金星，石碑可立。六爻火星缺陷，可立煙灶，或安看守墳塋之宅舍。水爻不現，可作池塘及開河道。木爻不現，多栽樹木。此言五行之所少者，非獨不上卦也，有現於爻空破墓絕無氣者亦如無也。
修補秘法章第一百二十八
因窯灶而傷者，命道祭火神設火醮而安之。偷葬及動土相傷，命道設蘸以安土神。因受驚恐而傷者，命道設醮而安墳。或因有竹木蟠根及石塊相傷者，須於墳旁挖坑三尺以探之，輕輕去其竹木石塊，仍命道安墳則吉。倘因蛇蟻為巢者，多栽苦楝樹其蛇蟻自散，勿信人以焚之其巢穴，傷損性命，余曾親見兩家見蛇為巢，用火焚之，後子孫衰敗不堪。倘穴中因水淹沒者，若有消水之法，設法以消之，倘因地窪終無消水之法，不得不選地而遷也。或因地風吹歪棺木者，前得挖坑二三尺，以探之，後果歪者仍歸於正向，命道安墳則吉。
再占修補吉凶章第一百二十九
子孫持世，子孫動搖，修之則吉。既問修補之吉凶，則認世爻為用，子孫持世，子孫發動，修之必獲清安。宜鬼世父爻空，遷則獲福。鬼克世，我必有害，父空破墓絕再被日月動爻傷克者，乃因傷者重，培補亦無益矣，當宜遷之。覺子曰：古以遷塋之說，謂父母之墓受傷，兒孫一體之感，致生災禍，理之有也。遷塋改葬不得不行，觀世人富者不貴，改祖墓以求榮，有子不富遷父塚以求富，將父母之遺體為市井之貸利，不意天理難容，身之未榮家產蕩盡，財之未發絕減兒孫。餘之見者不可勝數，附此戒之。
新亡附葬祖塋章第一百三十
六沖變沖，卦變絕克，父母受傷，內外反吟，且宜他葬。世爻受克隨墓助傷，世動化克化鬼，附葬不宜。父母兄弟妻兒動而化鬼化克，俱有刑沖傷重，惟喜世及六親不逢變克，隨卦靜六合，必得存亡之安。
    如子月丙申日占以父柩附葬祖苗得複之坤卦
子孫酉金″                子孫酉金″世
妻財亥水″                妻財亥水″  
兄弟丑土″應              兄弟丑土″  
兄弟辰土″                官鬼卯木″應
官鬼寅木″                父母巳火″  
妻財子水′世  動          兄弟未土″  
斷曰：世爻被克，不宜附葬之。後仍附葬。數月後不斷曰：腰疼欲死，欲遷其墳。餘曰：墳不必遷，卦中世爻被克，幸而旺相，土來克水，命道安土神則吉，果於安墳而愈。餘曰：目下雖不遷改，終有遷改。彼曰：何也？餘曰：化六沖不久之象。果於子年死母，起此塚合葬於他處也。

增刪卜易卷之四終。
