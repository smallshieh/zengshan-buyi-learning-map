遷居過火章第一百九
占以內三爻為久居之宅，外三爻為未居之房。內克外者外宅不利，不宜遷之，內生外者，外宅興隆，過遷為吉。野鶴曰：餘以此法不善，宅已蓋造買成，今欲入火，假使占得外宅不吉而不遷耶？既有新宅成，舊宅或已棄矣，倘若占得內卦吉者，豈可仍居舊宅耶？覺子曰：此法亦有使處，來人有問欲棄舊宅而買新宅可乎？用此法者宜也。