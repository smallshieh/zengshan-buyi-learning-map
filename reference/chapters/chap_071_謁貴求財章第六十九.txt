謁貴求財章第六十九
世克官，官生世，須宜謁見；財臨破，鬼克世，枉費賓士。野鶴曰：見貴有兩間也，為名者用官，為利者用財，皆宜持世及生合世爻為吉，如逢空破，墓絕及動而變凶者，徒勞賓士之力耳。倘若世爻化鬼化克及隨墓助傷者，更不宜行，若非到彼之凶，定在中途遇禍，凡謁貴者同斷。世動遇空，身興遇破O世動化空破者，勿曰不吉，乃應到彼之月日也。
如申月丁卯日占出行謁見貴人得同人
子孫戌土′應              子孫戌土′應
妻財申金′                妻財申金′  
兄弟午火′                兄弟午火′  
官鬼亥水′世              官鬼亥水′世
子孫丑土″                子孫丑土″  
父母卯木′                父母卯木′  
斷曰：官星持世而空，出亥日得見，官府財利如心，果於出空之日見官，財利得意，月建財爻生世之故耳，官世相合，財動相生，財持世，官無缺陷，再得日月照臨，彼此緣投有幸。日月照臨者，日月生世生財，或世爻財爻而臨日月是也。
為名宜父動，因利忌兄興O凡與謁貴既得世與官星相合相生，必然得見，若為名利，須宜另占，不可此卦而斷之，為名者宜父官兩旺，為利者宜財福兩旺。
六合六沖須看用，反吟化退枉賓士O爻逢六合亦要用神旺相，世與財官相合乃為吉兆，卦逢六沖必須用神受克失陷始作凶征O卦得反吟及世動化退多見難於行動，勉強而去，空返而歸。
貴人謁貴宜世應以相生，平人見貴宜官貴而相合。貴人謁貴人，宜於世應相合相生，平人見貴人，宜官貴相合相生及官星持世
覺子曰：有心而問見貴求名者，官星持世生世必得官。有心問謁貴者，官星生世合世而得見，切勿以此得見貴人之官星換作成名而斷也。
貴人謁貴，世應若相沖克，財伏而空，去之何益？ 
平人見貴，官克世世變鬼變克更凶。平人見貴，官克世變鬼變克勿去，去則須防不測，財官生世合世為吉。凡出行求財謁貴出行章參看。