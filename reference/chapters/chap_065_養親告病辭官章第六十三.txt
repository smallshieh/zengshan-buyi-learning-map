養親告病辭官章第六十三
子旺子興，必能遂願，官旺克世，總不如心。子孫持世子孫發動，乃無官之果，必能遂我偷閒。若官星持世或官動克世合世，難脫利名靼鎖。
告假不忌反吟，休致須宜化退。告病及養親乃暫歸之事，得反吟卦者，乃應將來再任，故不忌之，惟辭官者，不宜見之，非目下屢辭反復，乃將來遠入留(台)，若得伏吟必不能行。世與官星化退神者如願，世與官星而化進神者，五事羈身，難於歇手。