請會搖會章第八十一
請會須宜財旺，更宜世應相生。卦遇六沖，財雖旺而不久。六沖變合，世應相克亦成。六合變沖，有始無終。財逢絕破，速宜止之。
搖會得否，旺財持世必得。如占何時可得，財破財空填實之日，財若伏藏，出現之日。財太旺者，逢墓之日。財衰絕者，逢相生之日。倘得財化回頭之克及衰靜而逢空破又土遇六沖者，會場必散，終無得會之日矣。