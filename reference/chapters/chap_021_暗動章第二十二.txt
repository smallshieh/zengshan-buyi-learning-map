暗動章第二十二
靜爻旺相日辰沖之為暗動，靜爻休囚日辰沖之為破，暗動者有喜有忌。用神休囚得元神暗動以相生；忌神明動於卦中，得元神暗動而生用神，此皆謂之喜也。用神休囚無助，若遇忌神克害用神，此皆謂之忌也。占以暗動福來而不知，禍來而不覺。
又曰：吉凶之應於動，有急緩之應，則緩非此論，何當不知不覺，報應亦非緩也。
即如寅月已未日占女痘得坤之師卦
子孫酉金″世              子孫酉金″應
妻財亥水″                妻財亥水″  
兄弟丑土″                兄弟丑土″  
官鬼卯木″應              父母午火″世
父母巳火″    動          兄弟辰土′  
兄弟未土″                官鬼寅木″  
酉金子孫，雖則春令休囚，得日辰生之，二爻巳火動而克金，得未日衝動丑土，土動生金，花雖密以全生。彼曰：目下甚危。餘曰：不妨，今日未申時有救，果于申時遇明醫救治，何當緩也？