增稟章第五十一
    覺子曰：占稟若不得其秘，而望靈者少也，何也？占稟用財，財乃文章之忌神，不知其竅，蔔歲焉而兼問稟，財爻若旺，父母受傷，則如休囚如何得稟？餘有法也，先占歲科之吉凶，再占一卦而問稟，即其秘也。
    稟以財爻為用神，財爻持世或動而生世為吉，與求財章同斷。有稟而恐換者，忌兄弟持世，兄爻發動及財逢空破墓絕，動而變凶者，有失也，如官鬼兄爻克世者，輕則草糧，重則道罰，倘卦中三合兄局者，亦主草糧。