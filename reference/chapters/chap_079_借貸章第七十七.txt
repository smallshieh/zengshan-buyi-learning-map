借貸章第七十七
世逢兄，何須開口，應空破，難遂我心，財若空破，休指望。子興財發可相求，世應兩爻皆不宜月破旬空，兄弟一爻切不可臨身及動。
如未月丁卯日占借貸得兌之震
父母未土″世              父母戌土″世
兄弟酉金′    動          兄弟申金″  
子孫亥水′                官鬼午火′  
父母丑土″應              父母辰土″應
妻財卯木′    動          妻財寅木″  
官鬼巳火′                子孫子水′  
斷曰兌卦屬金變震卦屬木，金克木為財，卯木財爻化退神酉金兄動亦化退神，幸得財臨日辰旺而不退，明日辰日合住酉爻必得，果於辰日。