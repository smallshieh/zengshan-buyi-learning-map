博戲章第八十
有技力，首重世應，若勝以得財者，兼用財。又世喜臨於日月，財宜日月生扶，世爻動而化吉，應帶財而生世，皆我勝。世財休囚空破或被刑沖克害，及卦中父動者，多破其財。
    如巳月戊申日占鵪鶉   得漸之巽卦
官鬼卯木′應              官鬼卯木′世
父母巳火′                父母巳火′  
兄弟未土″                兄弟未土″  
子孫申金′世              子孫酉金′應
父母午火″    動          妻財亥水′  
兄弟辰土″                兄弟丑土″  
斷曰：子孫持世以臨日辰，父爻雖動，亥水制之，獨不宜亥為月破，雖可制火，今日巳午時切不可鬥。彼曰：何也？餘曰：巳午時午火父母得令，必克子孫，果於早勝，午時又大敗破財。