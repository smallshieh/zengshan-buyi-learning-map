身命章第三十六
諸書占身命，謂妻財子祿一卦，能包壽夭窮通，六爻兼斷。殊不知父子財官兄弟，各有相忌相傷，若以一卦而兼斷者，即如父母旺相，變應之微，又曰父旺傷子，豈世之有父母者，皆無子嗣之人也？又曰見兄則財莫能得，又為克妻之神，又曰兄弟爻與紫荊並茂，倘值旺兄持世，克妻耶？耗財耶？手足外傷耶？易林補遺有曰兄動妻亡財相，故執此論者，世之貧人寒士，皆失偶之人耶？至於財官子孫皆同此論，不暇細辨。必兼而斷者，即先醫猶在，執此問之，知亦無從置喙。覺子曰餘今得其法，乃分占之法也，占父母占兄弟，另占—卦終身財福何如？占終身功名有無？占終身夫妻偕老否？占終身子嗣及幫元俱宜分占。