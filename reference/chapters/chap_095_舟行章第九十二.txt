舟行章第九十二
登舟問何日至，世爻發動，合日值日而到。若得子孫持世及子孫他爻發動者，值日而到。世化退及反吟卦，中途而返O問舟行平安否？子孫持世克世生世合世，一路平安。官鬼持世憂鬱驚恐，官鬼沖克世爻災非必見，兄動破財O風阻者勿以兄弟為風雲，乃以子孫為順風，動而逢合逢值，靜而逢沖之日，空逢沖實之日，與天時章陰晴同斷。