功名到何品級章第六十六
占法：水一火二木三金四土五，官臨火者，官居二品，官星屬水，一品之尊。野鶴曰：水至二數位至公侯者，何以定之？官設九品，數止於五六七品者，何以定之？餘得其法者，指占之法也。我能公侯否？我能將相否？我能一品否？我能八座否？旺官臨日月，指日可期，官破及刑沖終生失望，子孫持世，猶如止渴望梅，官動生身，恰似探囊取物。
    曾有邑宰問將來官至方面否巳月乙卯日占得雷山小過
父母戌土″                父母戌土″  
兄弟申金″                兄弟申金″  
官鬼午火′世              官鬼午火′世
兄弟申金′                兄弟申金′  
官鬼午火″                官鬼午火″  
父母辰土″應              父母辰土″應
午火官星持世後，果官至命事，又子月乙亥日官至方伯。問將來能於開府否？連占三卦子孫持世，後果降調而歸。又因占會試許之必中，又問可能鼎甲否？餘曰：必須再占一卦。
    卯月甲申日得節之蹇
兄弟子水″                兄弟子水″  
官鬼戌土′                官鬼戌土′  
父母申金″應              父母申金″世
官鬼丑土″    動          父母申金′  
子孫卯木′    動          妻財午火″  
妻財巳火′世  動          官鬼辰土″應
斷曰：古以蹇為不吉，餘重用神。此卦世臨巳火，卯月生之，申日合青龍持世，中鼎甲而無疑，但非今科之鼎甲也。公曰：何也？餘曰：世爻變出辰土之官，乃辰年之鼎甲也。公曰：此數暗含我機，我少年得一預兆，亦應辰年。傷(畢)即回，至甲辰科殿試，果得首唱傳(臚)。以教人指其事而占者，無不驗也，何必諄諄執古法而猜耶。