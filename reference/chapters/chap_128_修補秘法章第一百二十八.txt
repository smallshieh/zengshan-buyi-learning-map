修補秘法章第一百二十八
因窯灶而傷者，命道祭火神設火醮而安之。偷葬及動土相傷，命道設蘸以安土神。因受驚恐而傷者，命道設醮而安墳。或因有竹木蟠根及石塊相傷者，須於墳旁挖坑三尺以探之，輕輕去其竹木石塊，仍命道安墳則吉。倘因蛇蟻為巢者，多栽苦楝樹其蛇蟻自散，勿信人以焚之其巢穴，傷損性命，余曾親見兩家見蛇為巢，用火焚之，後子孫衰敗不堪。倘穴中因水淹沒者，若有消水之法，設法以消之，倘因地窪終無消水之法，不得不選地而遷也。或因地風吹歪棺木者，前得挖坑二三尺，以探之，後果歪者仍歸於正向，命道安墳則吉。