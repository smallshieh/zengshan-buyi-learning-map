痘疹章第一百
平時而問男女何時出花鬼，鬼爻為用，鬼爻靜者逢值逢沖，鬼爻動者逢值逢合，鬼衰逢生旺之年，鬼旺鬼多逢墓庫之歲。
鬼空鬼破填實之時，鬼若伏藏出現之歲。出花而問吉凶，卦忌六沖兼忌子孫化鬼及鬼化子孫，父化子孫、子孫化父、子孫伏而空破，皆非吉兆。問花之密者，鬼動而臨日月及動爻生扶，花必稠密，如值空破休囚墓絕，痘必來朗。鬼動乾宮，多生頭上。鬼搖坤卦，腹上多叢。艮宮多於手，兌宮多於口，坎離上身，震巽下身。火鬼其色紅紫，金鬼其色虛白，水鬼頌防痘，木鬼雜細，土鬼腫大。以上四條，分占四卦，不可一卦而斷之，大抵全在子孫爻也。子孫臨日月及日月動爻相生，動而化吉不受刑傷沖克，爻不亂動，花中密以全生，痘雖暗仍收功。