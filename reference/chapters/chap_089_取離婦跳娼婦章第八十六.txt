取離婦跳娼婦章第八十六
防患者，用子孫。子孫持世，子孫發動，皆無憂也。財爻持世，子動相生者，更吉。鬼兄克世隨助傷，鬼爻持世，婚姻雖就，病患隨之。財克世，兄持世，落人之局，必人財兩失。防攔阻者，鬼動有禍，兄爻持世，到底難成，財動相生，不謀而就，六沖變沖為凶。三合六合者吉。六合變沖，成而不久。六沖變合，終必有成。強奪婚、遂私約，非祥非義，勿告於神。出妾休妻，原非所欲，有不得己而出者，必去難留。